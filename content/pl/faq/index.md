{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFORMACJA](../#info)
- [FAQ](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Często Zadawane Pytania

## [Neutralność sieci](#net-neutrality){: data-scroll="true"}
- [Czym jest net neutrality, czyli neutralność sieci?](#what-is-net-neutrality){: data-scroll="true"}
- [Jak neutralność sieci wpływa na mnie i moje życie?](#how-does-net-neutrality-influence-me-and-my-life){: data-scroll="true"}
- [Jak do tego doszło? Co się stało w UE? ](#how-did-we-end-up-here-what-happened-in-the-eu){: data-scroll="true"}
- [Kto uczestniczy w debacie w Europie?](#who-is-involved-in-the-debate-in-europe){: data-scroll="true"}
- [Kto stoi za SaveTheInternet.eu?](#who-is-behind-savetheinterneteu){: data-scroll="true"}

## [Wyspecjalizowane usługi](#specialised-services){: data-scroll="true"}
- [Czym są wyspecjalizowane usługi?](#what-are-specialised-services){: data-scroll="true"}
- [Jakie są przykłady usług, które nie są wyspecjalizowanymi usługami? ](#what-are-examples-of-services-that-are-not-specialised-services){: data-scroll="true"}
- [Jakie są zabezpieczenia w prawie unijnym dotyczącym wyspecjalizowanych usług?](#what-safeguards-are-in-eu-law-to-deal-with-specialised-services){: data-scroll="true"}
- [Co jest potrzebne, aby wzmocnić zabezpieczenia w zakresie wyspecjalizowanych usług i dlaczego jest to ważne?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Zarządzanie ruchem](#traffic-management){: data-scroll="true"}
- [Czym jest zarządzanie ruchem?](#what-is-traffic-management){: data-scroll="true"}
- [Dlaczego zarządzanie ruchem powinno mnie interesować?](#why-should-i-care-about-traffic-management){: data-scroll="true"}
- [Czy dostawcy Internetu nie powinni mieć możliwości zarządzania sieciami?](#shouldnt-internet-providers-be-allowed-to-manage-their-networks){: data-scroll="true"}
- [Jaki jest cel SaveTheInternet.eu w zakresie zarządzania ruchem?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Kiedy dostawca może rozpocząć zarządzanie swoją siecią?](#when-can-a-provider-start-managing-its-network){: data-scroll="true"}

## [Zero Rating](#zero-rating){: data-scroll="true"}
- [Czym jest zero rating?](#what-is-zero-rating){: data-scroll="true"}
- [Dlaczego zero rating to problem?](#why-is-zero-rating-a-problem){: data-scroll="true"}
- [Czy naprawdę dostaję coś za darmo, gdy korzystam z programu wyłączenia z limitu danych?](#am-i-really-getting-something-for-free-when-i-use-a-zero-rating-programme){: data-scroll="true"}
- [Jak zero rating może wpłynąć na dostawców usług internetowych i różnorodność w Internecie?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Jaki jest cel kampanii SaveTheInternet.eu w zakresie zero-rating?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Przezroczystość](#transparency){: data-scroll="true"}
- [Jakich korzyści możemy się spodziewać po nowych zasadach neutralności sieci?](#what-benefits-can-we-expect-with-the-new-net-neutrality-rules){: data-scroll="true"}
- [Jakiej formy przejrzystości można spodziewać się po nowych przepisach?](#what-type-of-transparency-can-be-expected-with-the-new-rules){: data-scroll="true"}

## [Inne](#other){: data-scroll="true"}
- [Jakie działania w związku z neutralnością sieci podejmowane są w innych miejscach na świecie?](#how-is-net-neutrality-dealt-with-in-other-parts-of-the-world){: data-scroll="true"}
- [Jak mogę pomóc?](#how-can-i-help-you){: data-scroll="true"}



# Neutralność sieci {#net-neutrality}

## Czym jest net neutrality, czyli neutralność sieci? {#what-is-net-neutrality}

Neutralność sieci to zasada według której dostawcy Internetu przesyłają dane bez rozróżnienia na ich pochodzenie, cel lub rodzaj. Oznacza to, że operatorzy telekomunikacyjni nie mogą blokować lub ograniczać przepływu dla treści, aplikacji lub usług.

Neutralność sieci gwarantuje ci swobodny dostęp i możliwość rozpowszechniania informacji, które chcesz. Ta podstawowa zasada gwarantuje otwartość, innowacyjność, konkurencyjność i różnorodność w Internecie.

## Jak neutralność sieci wpływa na mnie i moje życie? {#how-does-net-neutrality-influence-me-and-my-life}

Bez neutralności sieci...

1. Będziesz płacić więcej za mniej Internetu, a jego dostawca stanie się strażnikiem stojącym między tobą a twoimi ulubionymi usługami i aplikacjami internetowymi.

2. Nowe, ciekawe strony internetowe i inwencje nie działałyby tak szybko i nie byłyby tak łatwo dostępne jak wielkie, obecne od dawna na rynku strony amerykańskie. Być może nie przetrwają nawet wystarczająco długo, aby stały się popularne.

3. Cierpiałaby gospodarka i nowe przedsiębiorstwa. Dzięki neutralności sieci, każdy może wprowadzić nową usługę bez pytania o zgodę i od samego początku czerpać korzyści z globalnej i neutralnej infrastruktury. Bez tej wolności, tracimy jednocześnie dużą część z ogromnego sukcesu gospodarki cyfrowej, jak również naszą wolność wyboru jako konsumenci, a także możliwość komunikacji jako obywatele.

4. Internet będzie wolniejszy. Z badań wynika, że gdyby zezwolić dostawcom usług internetowych na sprzedaż przewagi konkurencyjnej paru stronom internetowym, mieliby motywację do spowolnienia reszty Internetu wszystkim innym. Nawet, jeśli wygląda na to, że dostajesz coś taniej, w rzeczywistości masz ograniczone opcje i mniejszy limitu pobierania danych na prawdziwy Internet.

[Jak limity pobieranych danych szkodzą konsumentom i innowacji](https://www.newamerica.org/oti/artificial-scarcity/)

[Jak zero-rating, czyli wyłączenie z limitu danych, zaszkodził holenderskim konsumentom](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Zero-rating na Słowenii](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Jak do tego doszło? Co się stało w UE? {#how-did-we-end-up-here-what-happened-in-the-eu}

Wiele z organizacji samorządowych stojących za kampanią walczyło o neutralność sieci już od 2008 roku. Podczas trwania debaty zauważaliśmy coraz częstsze naruszenia zasady neutralności sieci w Internecie. Kiedy amerykański regulator rynku telekomunikacyjnego, FCC, wydał pierwszy nakaz mający na celu ochronę dostępnego za pośrednictwem stałego łącza Internetu przed pewnymi formami dyskryminacji w sieci, co stanowiło wielki sukces dla neutralności sieci. Później [inne kraje przyjęły prawa i rozporządzenia mające na celu ochronę neutralności sieci](https://www.thisisnetneutrality.org/#map). Należą do nich, na przykład: Chile, Holandia, Słowenia, Indie i Kanada.

W Unii Europejskiej debata postępowała bardzo wolno. Musieliśmy czekać aż do 11 września 2013 roku, by pojawiła się propozycja europejskiego prawa stanowiącego o neutralności sieci. Zostało ono przedłożone przez Komisję Europejską.

Propozycja z 2013 roku zawierała kilka problematycznych luk, które pozwoliłyby dostawcom Internetu obchodzić reguły neutralności sieci. Na przykład, poprzez zastosowanie „wyspecjalizowanych usług”, dostawcy mieliby możliwość wprowadzenia priorytetu w dostępie. Propozycja pozwoliłaby również na dyskryminujące blokowanie stron internetowych, aplikacji i treści - stanowi to zagrożenie dla prawa i wolności wypowiedzi.

Na szczęście Parlament Europejski ciężko pracował nad zamknięciem tych luk i zagłosował na rzecz jasnych, wiążących przepisów obejmujących neutralność sieci w dniu 3 kwietnia 2014 roku. Choć na początku wszystko wyglądało ponuro, wasze wysiłki z SaveTheInternet pomogły Parlamentowi w przyjęciu tekstu z silnymi zabezpieczeniami neutralności sieci. Głosowanie to przywitały z radością miliony ludzi na całym świecie.

Po tym zwycięstwie, państwa członkowskie Unii Europejskiej zebrały się w Radzie i sprawy postępowały powoli, aby wreszcie po roku przedstawione zostało wspólne stanowisko. Uzgodnili nowy tekst, który ponownie wprowadzał luki i otwierał nowe. Gdyby został przyjęty, tekst Rady pozwoliłby na tworzenie płatnych „szybkich pasów”; zezwoliłby na dyskryminację cenową w UE i dopuszczał nielegalne oraz arbitralne blokowanie legalnych treści.

W celu uzyskania postępów w rozmowach i podkopania pozycji Parlamentu, trzy instytucje zaczęły „nieformalne” negocjacje w ramach tzw. [”procesu rozmów trójstronnych”](https://edri.org/files/NN_process_infographics.pdf). Podczas nocnej sesji, około 2 nad ranem, te trzy instytucje osiągnęły polityczne porozumienie. Tekst ten zawiera silne podstawy dla zapewnienia neutralności sieci w Europie. Jednak niektóre przepisy w Rozporządzeniu nie są jasne i mogą podlegać nadużyciom (są lepsze od pierwotnej propozycji Komisji, ale gorsze niż początkowe stanowisko Parlamentu). Mogą w ten sposób pojawić się luki, które umożliwiłyby dyskryminację w Internecie. Zmiany wprowadzone w drugim głosowaniu w Parlamencie Europejskim miały na celu wprowadzić przejrzyste zasady. Jednak Rozporządzenie dotyczy również zniesienia opłat roamingowych, co w połączeniu z faktem, że wprowadzenie zmian wymaga absolutnej większości wszystkich Parlamentarzystów,, zapobiegło wprowadzeniu jakichkolwiek poprawek. Innymi słowy, Parlament Europejski uznał, że to organy regulacyjne powinny rozstrzygać w przypadkach niepewności w tekście.

## Kto uczestniczy w debacie w Europie? {#who-is-involved-in-the-debate-in-europe}

Teraz, na regulatorach skupia się silny lobbing przemysłu telekomunikacyjnego, który chce utrzymać i rozwinąć swoje dyskryminujące modele biznesowe, a także producentów wyposażenia, którzy chcą sprzedawać więcej urządzeń sieciowych służących do sprawowania nadzoru nad przepływem danych, które umożliwiają wspomniane działania.

Po stronie neutralności sieci znajdują się przede wszystkim organizacje społeczne i konsumenckie, a także młode firmy, nadawcy publiczni, biblioteki i uniwersytety.

Jednak decydującym czynnikiem w większości debat na temat neutralności sieci jest opinia publiczna, **innymi słowy, ty**. Jeśli w debaty zaangażuje się wystarczająco dużo ludzi, możemy przeważyć liczebnie lobby przeciwne neutralności sieci, przedstawić przekonujące argumenty i wygrać.

## Kto stoi za SaveTheInternet.eu? {#who-is-behind-savetheinterneteu}

SaveTheInternet to wspólna kampania prowadzona przez 23 europejskich organizacji pozarządowych, których celem jest ochrona swobód obywatelskich w Internecie. Kampania została stworzona z myślą o połączeniu ludzi z decydentami podczas przygotowań do wprowadzenia unijnego rozporządzenia w sprawie neutralności sieci. Kampania wystartowała na konferencji 30c3, która odbyła się w grudniu 2012 roku i jest od tego czasu aktualizowana tak, by śledziła proces legislacyjny i regulacyjny.

Jeśli należysz organizacji i chcesz nas wspierać lub pomóc w rozpowszechnianiu informacji, prosimy o kontakt pod adresem[info@savetheinternet.eu](mailto:info@savetheinternet.eu).


# Wyspecjalizowane usługi {#specialised-services}

## Czym są wyspecjalizowane usługi? {#what-are-specialised-services}

Wyspecjalizowana usługa to każda usługa świadczona przez Internet, której jakość zostaje podwyższona przez dostawcę dostępu do Internetu. Zgodnie z [Rozporządzeniem](http://eur-lex.europa.eu/legal-content/EN/TXT/?uri=CELEX:32015R2120) wszelkie optymizacje tego typu muszą być obiektywnie niezbędne dla świadczenia danej usługi elektronicznej, a nie po prostu przyznawać usłudze priorytet. Dostawca dostępu do Internetu musi również zapewnić odpowiednią przepustowość sieci, aby jakość dostępu do Internetu nie była zagrożona. Wspomniana konieczność powinna zostać zweryfikowana przez krajowy organ regulacyjny ds. telekomunikacji. W skrócie, „wyspecjalizowana usługa” nie może stanowić dyskryminującego „szybkiego pasa”.

Prawdziwe wyspecjalizowane usługi nie mają nic wspólnego z Internetem. Są to usługi, które mogą korzystać z tej samej technologii, a czasem nawet tej samej architektury fizycznej, ale nie są one częścią globalnego Internetu, ponieważ wymagają jakości, której nie może zaoferować Internet.

## Jakie są przykłady usług, które nie są wyspecjalizowanymi usługami? {#what-are-examples-of-services-that-are-not-specialised-services}

Wyspecjalizowane usługi nie mogą być świadczone przez Internet. Problemem, któremu trzeba zapobiec jest przyzwolenie na przeklasyfikowanie istniejących usług internetowych na wyspecjalizowane usługi. W tym przypadku firma z wystarczającą ilością pieniędzy może wykupić priorytet dla swoich usług, co dałyby im nieuczciwą przewagę względem wszystkich innych - ograniczając konkurencję, poziom innowacyjności i wybór...

## Jakie są zabezpieczenia w prawie unijnym dotyczącym wyspecjalizowanych usług? {#what-safeguards-are-in-eu-law-to-deal-with-specialised-services}

[Rozporządzenie](http://eur-lex.europa.eu/legal-content/EN/TXT/?uri=CELEX:32015R2120) ustanawia pięć zabezpieczeń w zakresie świadczenia wyspecjalizowanych usług:

1. Wyspecjalizowane usługi nie mogą być wykorzystywane do obchodzenia zapisów dotyczących środków zarządzania ruchem. Dostawcom Internetu nie zezwala się na nadawanie priorytetu specjalistycznym usługom względem porównywalnych treści, aplikacji lub usług dostępnych za pośrednictwem zwykłego dostępu do Internetu;

2. Wyspecjalizowane usługi muszą być zoptymalizowane tak, aby spełnić sprecyzowane wymagania jakościowe dla treści, aplikacji lub usług niezbędne dla realizacji kluczowych funkcji tych treści, aplikacji lub usług;

3. Wyspecjalizowane usługi nie mogą być użyteczne lub oferowane jako zamiennik dla usług dostępu do Internetu;

4. Wyspecjalizowane usługi mogą być oferowane jedynie w przypadku dostępności wystarczającej przepustowości sieci, pozwalającej na ich zaoferowanie dodatkowo względem zapewnianych usług dostępu do Internetu;

5. Wyspecjalizowane usługi nie mogą być świadczone ze szkodą dla dostępności lub ogólnej jakości usług dostępu do Internetu.

## Co jest potrzebne, aby wzmocnić zabezpieczenia w zakresie wyspecjalizowanych usług i dlaczego jest to ważne? {#what-is-required-to-strengthen-the-safeguards-on-specialised-services-and-why-is-this-important}

Przed wprowadzeniem na rynek, nowe wyspecjalizowane usługi muszą być sprawdzone przez regulatora pod kątem zgodności ze wszystkimi pięcioma obostrzeniami. Jeśli są sprawdzane wyłącznie po wpłynięciu zażalenia, stwierdzenie nielegalności dyskryminujących produktów i ich usunięcie mogą zająć wiele lat. Wykorzystanie powolności i kosztów sądowych do eliminacji innowacyjnych konkurentów to wspólna strategia anty-konkurencyjnych operatorów telekomunikacyjnych.

Optymalizacja usługi wyspecjalizowanej musi być obiektywnie niezbędna dla jej funkcjonowania, a nie tylko stanowić wygodną przewagę nad konkurencją. Jeżeli w otwartym Internecie istnieje porównywalna usługa, status wyspecjalizowanej usługi nie powinien zostać przyznany.


# Zarządzanie ruchem {#traffic-management}

## Czym jest zarządzanie ruchem? {#what-is-traffic-management}

Zarządzanie ruchem pozwala dostawcom Internetu zarządzać ruchem danych w ich sieciach. W tym celu dostawcy mogą dać pierwszeństwo określonym metodom komunikacji i spowolnić inne. Zgodnie z Rozporządzeniem zezwala się na takie działanie, pod warunkiem że jest to uzasadnione, przejrzyste, niedyskryminujące i proporcjonalne. Zarządzanie ruchem musi mieć charakter tymczasowy, a zatem nie stanowić standardowego elementu konfiguracji sieci. Ponadto, co do zasady, zarządzanie ruchem powinno traktować wszystkie aplikacje jednakowo i rozróżniać różne kategorie ruchu tylko w bardzo ograniczonym zakresie przypadków.

## Dlaczego zarządzanie ruchem powinno mnie interesować?{#why-should-i-care-about-traffic-management}

Zarządzanie ruchem wpływa na twoje codzienne doświadczenie z korzystania z Internetu. Kiedy twoje wideo w serwisie Netflix buforuje się w nieskończoność, prowadzona przez Internet rozmowa telefoniczna zrywa połączenie, a gra w grę internetową okazuje się niemożliwa, przyczyną może być zarządzanie ruchem przez dostawcę Internetu.

Gdyby doszło do nadużyć zasad UE, usługi sieciowe, z których chcesz korzystać mogą zostać spowolnione do takiego poziomu bezużyteczności, podczas gdy inne usługi promowane przez twojego dostawcę Internetu mogą nadal działać prawidłowo.

Zarządzanie ruchem nigdy nie powinno kolidować z twoją wolnością jako użytkownika końcowego lub usługodawcy internetowego. Rolą dostawcy Internetu jest zarządzanie siecią tak, by wszystkie usługi działały jak najlepiej, ale nie podejmowanie decyzji o poziomie ważności, znaczeniu i legalności treści internetowych, usług lub aplikacji, do których chcesz uzyskać dostęp.

## Czy dostawcy Internetu nie powinni mieć możliwości zarządzania sieciami?{#shouldnt-internet-providers-be-allowed-to-manage-their-networks}

Oczywiście, dostawcy usług internetowych powinni mieć możliwość zarządzania sieciami. Musi się to jednak odbywać bez rozróżniania na treści, aplikacje i usługi wykorzystywane przez ciebie lub innych użytkowników Internetu. [To możliwe](https://tools.ietf.org/html/rfc6057) i poparte [szczegółową analizą](http://apps.fcc.gov/ecfs/document/view?id=60001032169).

 Alternatywą jest sytuacja, w której dostawca Internetu klasyfikuje pakiety danych w oparciu o ustanowione kryteria, co prowadziłoby do spowolnienia pewnych aplikacji i przyspieszenia innych. Może się to odbywać na podstawie wymagań technicznych usługi (czułość na czas, czułość na zróżnicowanie prędkości) lub funkcjonalności oferowanej użytkownikowi przez usługę (telefonia, przesyłanie strumieniowe wideo i muzyki, granie, itp.). To drugie podejście nazywa się zarządzaniem ruchem na podstawie klasy danych. Ze względu na fakt, że szyfrowane dane nie mogą być sklasyfikowane, zastosowanie tej metody wiąże się z ryzykiem automatycznego umieszczenia takich danych w „powolnym pasie” (o ile nie pochodzą od dużego dostawcy, w którym to przypadku rodzaj danych można odgadnąć). Zniechęcanie do szyfrowania ma oczywiście zły wpływ na prywatność, a spowolnienie danych szyfrowanych od małych dostawców jest anty-konkurencyjne.

Powyższe pozwala stwierdzić, że środki zarządzania ruchem oparte na klasie danych są:

- Mniej przejrzyste niż środki niezależne od aplikacji, ponieważ użytkownik końcowy nie wie, jak jego treści i usługi zostaną sklasyfikowane;

- Bardziej dyskryminujące niż środki niezależne od aplikacji, ponieważ istnieje ryzyko niewłaściwej klasyfikacji aplikacji, dyskryminacji szyfrowanego ruchu i zezwolenia na anty-konkurencyjne zachowania;

- Mniej proporcjonalne niż środki niezależne od aplikacji, ponieważ są mniej inwazyjne i lepsze z punktu widzenia możliwości wyboru użytkownika;

## Jaki jest cel SaveTheInternet.eu w zakresie zarządzania ruchem? {#what-is-the-goal-of-savetheinterneteu-when-it-comes-to-traffic-management}

[Rozporządzenie](http://eur-lex.europa.eu/legal-content/EN/TXT/?uri=CELEX:32015R2120) ustanawia wyraźną, opartą na trzech filarach, hierarchię zarządzania ruchem, która musi być zapisana w formie jasnych i wiążących zasad [patrz artykuł 3(3) akapity 1 do 3](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1). Dostawca Internetu musi zawsze najpierw podjąć próbę rozwiązania problemu w swojej sieci za pomocą środków niezależnych od aplikacji, czyli środków, które nie zależą od konkretnych charakterystyk treści, aplikacji, usług lub urządzeń. Jeżeli środki niezależne od aplikacji zostaną wyczerpane, a problem pozostaje nierozwiązany, zezwala się na zastosowanie przez dostawców Internetu środków opartych na klasach danych.

Zarządzanie ruchem jest konieczne przy rozwiązywaniu zatorów i zapewnianiu spójności oraz bezpieczeństwa sieci. Jednak, podobnie jak w przypadku nadzoru, zarządzanie ruchem powinno wykorzystywać tylko najmniej inwazyjne dostępne środki, wyłącznie w określonym celu i przez określony czas, czyli do momentu, gdy jest to naprawdę konieczne do osiągnięcia zgodnego z prawem celu.

## Kiedy dostawca może rozpocząć zarządzanie swoją siecią? {#when-can-a-provider-start-managing-its-network}

Według [Rozporządzenia](http://eur-lex.europa.eu/legal-content/EN/TXT/?uri=CELEX:32015R2120) dostawcy Internetu mogą albo zacząć zarządzać swoją siecią w konkretnym przypadku jej przeciążenia lub w przypadkach, gdy dążą do ograniczenia przeciążeń sieci, których pojawienie przewiduje się wkrótce. Druga opcja powinna zostać uszczegółowiona przez organy regulacyjne, aby uniknąć sytuacji równi pochyłej, w której sieć jest „zarządzana” cały czas, nawet gdy nie ma rzeczywistej potrzeby.

Uważamy, że ta druga opcja powinna być dopuszczalna tylko w przypadkach, gdy istnieją inne przesłanki oprócz ruchu przepływającego przez dany koncentrator sieciowy (np. ilość abonentów podłączonych do jednej komórki sieci). Zawsze musi występować konkretna i rzeczywista potrzeba zarządzania ruchem.


# Zero Rating {#zero-rating}

## Czym jest zero rating? {#what-is-zero-rating}

Zero rating to nazwa praktyki, w której dane pobierane za pośrednictwem niektórych aplikacji lub usług nie są wliczane do miesięcznego limitu danych abonenta. W ten sposób różne przepływy danych traktowane są w różny sposób, przez co niektóre oferuje się w jednej cenie, a pozostałe w innej. Chociaż technicznie różni się to od klasycznych naruszeń neutralności sieci, jest w praktyce identyczne, ponieważ daje dostawcy Internetu wpływ na to, które aplikacje i usługi są wykorzystywane, a które nie.

## Dlaczego zero rating to problem? {#why-is-zero-rating-a-problem}

Praktyka ta pozwala twojemu dostawcy Internetu sprawować kontrolę nad usługami, z których korzystasz lub będziesz korzystać. Każdy konkurent dla aplikacji lub usługi o ruchu niewliczanym do limitu (głównie firm rozpoczynających działalność oraz MŚP) znajduje się w bardzo niekorzystnej sytuacji, ponieważ musisz dodatkowo zapłacić za bezproblemowe wykorzystanie aplikacji lub usługi.

Zero rating jest jednym z głównych powodów dla niskich limitów danych (na dane wysyłane i pobierane). Dostawcy Internetu chcą, by użytkownicy korzystali z ich własnych usług lub usług partnerów. Jeśli operatorzy mogą wyłączyć te wybrane usługi z limitu danych, mają powód dla utrzymania limitu na niezmienionym poziomie, stosunkowo niskim, aby utrzymać znaczną przewagę konkurencyjną. Bez wyłączenia z limitu, firmy te mogłyby oferować większą ilość danych do wykorzystania w dowolny sposób. Są dobrze udokumentowane przypadki [w Holandii](http://dfmonitor.eu/downloads/Banning_zerorating_leads_to_higher_volume_caps_06022015.pdf) i [Słowenii](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html) , gdzie dzięki silnym prawom ustanawiającym neutralność sieci, zakazującym wyłączenia z limitu przesyłu danych, operatorzy telefonii komórkowej podwoili limity danych dla swoich użytkowników.

## Czy naprawdę dostaję coś za darmo, gdy korzystam z programu wyłączenia z limitu danych?{#am-i-really-getting-something-for-free-when-i-use-a-zero-rating-programme}

Na pierwszy rzut oka wygląda to tak, jakby dostać coś za darmo. Wbrew pozorom jednak twoja wolność wyboru w Internecie jest ograniczona, a dostawca Internetu piastuje rolę strażnika. Na przykład, w przypadku Free Basics Facebooka, dlaczego Facebook ma decydować o tym, z których usług i aplikacji możesz korzystać? Jaką korzyść odnosi Facebook, oferując taki program? Czy to naprawdę jest darmowe? Odpowiedź brzmi nie. Nic nie jest darmowe. Zero rating ma konsekwencje dla bezpieczeństwa, prywatności i konkurencyjności rynku.

## Jak zero rating może wpłynąć na dostawców usług internetowych i różnorodność w Internecie? {#how-can-zero-rating-affect-providers-of-online-services-and-the-diversity-of-the-internet-ecosystem}

Porozumienia o wyłączeniu z limitu danych w Europie są prawie zawsze podpisywane z dużymi firmami internetowymi, takimi jak Facebook bądź Spotify. Oferty te często wzajemnie się wykluczają, co oznacza, że dostawca treści wiąże się z jednym operatorem w określonym kraju i vice-versa.

Wyłączenie z limitu danych ogranicza wybór użytkowników, mając katastrofalny wpływ na gospodarkę internetową. Pomaga tylko dużym firmom w umocnieniu swojej pozycji na rynku i zabiciu konkurencji. Widać to już chociażby na rynku streamingu muzyki, gdzie swoboda wyboru użytkowników została zdecydowanie ograniczona przez tego typu oferowane na wyłączność wyłączenia z limitu danych.

Zamiast po prostu zapewniać dostęp do Internetu, dostawcy Internetu coraz częściej chcą sprzedawać bezpośrednio treści, aplikacje i usługi świadczone zarówno przez nich, jak i ich partnerów. Stając się pośrednikami, dostawcy chcą zarabiać dwa razy. Najpierw płacisz im za połączenie do Internetu. Potem dostawcy treści, usług i aplikacji płacą im za dostęp do ich bazy klientów, która obejmuje też ciebie.

## Jaki jest cel kampanii SaveTheInternet.eu w zakresie zero-rating?{#what-is-the-goal-of-the-savetheinterneteu-campaign-when-it-comes-to-zero-rating}

Wyłączenie określonych elementów poza limit danych to ewidentne naruszenie zasad neutralności sieci i dlatego musi być zabronione. To praktyka o charakterze anty-konkurencyjnym, która narusza twoją swobodę do korzystania i dostępu do pożądanych aplikacji, usług i treści, a także swobodę dostawców treści i aplikacji do oferowania swoich produktów we wszystkich sieciach bez ograniczeń (zgodnie z wymogami artykułu 3(1) [Rozporządzenia UE](http://eur-lex.europa.eu/legal-content/EN/TXT/?uri=CELEX:32015R2120) ), Rozporządzenie UE zakazuje również dostawcom Internetu i treści oferowania usług, które ograniczają twoje prawa jako użytkownika końcowego lub dostawcy treści [(por. artykuł 3(2) Rozporządzenia)](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1).

Jeśli dojdzie do przekroczenia limitu, a niektóre usługi są nadal dostępne, podczas gdy pozostała część Internetu jest zablokowana lub jego prędkość ograniczona, stanowi to oczywiste naruszenie innych zapisów Rozporządzenia w sprawie neutralności sieci.


# Przezroczystość {#transparency}

## Jakich korzyści możemy się spodziewać po nowych zasadach neutralności sieci? {#what-benefits-can-we-expect-with-the-new-net-neutrality-rules}

Z [Rozporządzenia UE w sprawie neutralności sieci wynika wiele korzyści](http://eur-lex.europa.eu/legal-content/EN/TXT/?uri=CELEX:32015R2120). Pod względem przejrzystości, jedną z nich jest wymóg względem dostawców Internetu, by informowali o minimalnej, średniej i maksymalnej przepustowości każdego połączenia internetowego, a nie tylko teoretycznego maksimum. Organ Europejskich Regulatorów Łączności Elektronicznej (BEREC) będzie musiał wyjaśnić, jak te wartości są obliczane i co powinno się zdarzyć, jeśli połączenie jest dzielone między więcej niż jednego użytkownika.


## Jakiej formy przejrzystości można spodziewać się po nowych przepisach? {#what-type-of-transparency-can-be-expected-with-the-new-rules}

[Rozporządzenie](http://eur-lex.europa.eu/legal-content/EN/TXT/?uri=CELEX:32015R2120) wymaga od dostawców Internetu przekazywania informacji o środkach zarządzania ruchem wpływających na dostęp do Internetu użytkownika. Urzędy regulacyjne czekają teraz na informacje na temat tego, co to oznacza w praktyce.


# Inne {#other}

## Jakie działania w związku z neutralnością sieci podejmowane są w innych miejscach na świecie? {#how-is-net-neutrality-dealt-with-in-other-parts-of-the-world}

W USA, Kanadzie i Chile wdrożone są silne zasady neutralności sieci. Najnowszym przykładem są Indie, które niedawno przyjęły silne prawa dotyczące wyłączeń z limitu danych. Aby uzyskać bardziej szczegółowe informacje, odwiedź [Oto neutralność sieci](https://www.thisisnetneutrality.org/#map)

Inne kraje prowadzą kampanię SaveTheInternet.
Oto kilka przykładów:

- [USA](http://www.savetheinternet.com/sti-home)

- [Indie](http://www.savetheinternet.in/)


## Jak mogę pomóc? {#how-can-i-help-you}

Możesz pomóc SaveTheInternet.eu na wiele sposobów:

- Powiedz innym! Poinformuj znajomych o tej kampanii, o neutralności sieci i dlaczego ważne jest, aby działać już teraz. Tylko wtedy, gdy wiele osób wyrazi swój głos, będziemy w stanie chronić nasze prawa i wolność w Internecie.

- Przetłumacz stronę na swój język! Możesz to zrobić przez [Save The Internet na Github](https://github.com/netzfreiheit/STI-UI)

- Dołącz do nas! Jeśli jesteś częścią organizacji i chcesz dołączyć do SaveTheInternet.eu, prosimy o kontakt pod adresem [info@savetheinternet.eu](mailto:info@savetheinternet.eu)

- Zgłoś naruszenia neutralności sieci przez [Respect My Net](https://respectmynet.eu/)

Czy masz jakieś inne fajne i twórcze pomysły? Prosimy, skontaktuj się z nami [info@savetheinternet.eu](mailto:info@savetheinternet.eu)

{{ END FAQ }}
