{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFORMATION](../#info)
- [FAQ](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Frequently Asked Questions

## [Nätneutralitet](#net-neutrality){: data-scroll="true"}
- [Vad menas med nätneutralitet?](#what-is-net-neutrality){: data-scroll="true"}
- [Hur påverka nätneutraliteten mig och mitt liv?](#how-does-net-neutrality-influence-me-and-my-life){: data-scroll="true"}
- [Hur hamnade vi här? Vad har hänt i EU?](#how-did-we-end-up-here-what-happened-in-the-eu){: data-scroll="true"}
- [Vem är inblandad i debatten i Europa?](#who-is-involved-in-the-debate-in-europe){: data-scroll="true"}
- [Vem ligger bakom kampanjen SaveTheInternet.eu?](#who-is-behind-savetheinterneteu){: data-scroll="true"}

## [Specialiserade Tjänster](#specialised-services){: data-scroll="true"}
- [Vad menas med specialiserade tjänster?](#what-are-specialised-services){: data-scroll="true"}
- [Vad finns det för exempel på tjänster som inte är specialiserade tjänster?](#what-are-examples-of-services-that-are-not-specialised-services){: data-scroll="true"}
- [Vad finns det för skydd i EU:s lagstiftning som behandlar specialiserade tjänster?](#what-safeguards-are-in-eu-law-to-deal-with-specialised-services){: data-scroll="true"}
- [Vad krävs för att stärka skyddet när det gäller specialiserade tjänster och varför är detta så viktigt?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Trafikhantering](#traffic-management){: data-scroll="true"}
- [Vad är trafikhantering?](#what-is-traffic-management){: data-scroll="true"}
- [Varför ska jag bry mig om trafikhantering?](#why-should-i-care-about-traffic-management){: data-scroll="true"}
- [Ska internetoperatörer få lov att hantera sina nätverk?](#shouldnt-internet-providers-be-allowed-to-manage-their-networks){: data-scroll="true"}
- [Vad är syftet med kampanjen SaveTheInternet.eu när det gäller trafikhantering?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [När får en operatör tillämpa trafikstyrning i sitt nätverk?](#when-can-a-provider-start-managing-its-network){: data-scroll="true"}

## [Med Nollmätning](#zero-rating){: data-scroll="true"}
- [Vad menas med nollmätning?](#what-is-zero-rating){: data-scroll="true"}
- [Varför innebär nollmätning ett problem?](#why-is-zero-rating-a-problem){: data-scroll="true"}
- [Får jag verkligen något gratis när jag använder ett abonnemang med nollmätning?](#am-i-really-getting-something-for-free-when-i-use-a-zero-rating-programme){: data-scroll="true"}
- [Hur kan nollmätning påverka operatörer med webbtjänster och mångfalden på nätet?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Vad är syftet med kampanjen SaveTheInternet.eu när det gäller nollmätning?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Öppenhet och insyn](#transparency){: data-scroll="true"}
- [Vilken nytta kan vi förvänta oss av de nya bestämmelserna om nätneutralitet?](#what-benefits-can-we-expect-with-the-new-net-neutrality-rules){: data-scroll="true"}
- [Vilken typ av öppenhet och insyn kan vi förvänta oss av de nya bestämmelserna?](#what-type-of-transparency-can-be-expected-with-the-new-rules){: data-scroll="true"}

## [Övriga frågor](#other){: data-scroll="true"}
- [Hur hanteras nätneutraliteten i andra delar av världen?](#how-is-net-neutrality-dealt-with-in-other-parts-of-the-world){: data-scroll="true"}
- [Hur kan jag hjälpa till?](#how-can-i-help-you){: data-scroll="true"}



# Nätneutralitet {#net-neutrality}

## Vad menas med nätneutralitet? {#what-is-net-neutrality}

Nätneutralitet är ett begrepp som bygger på principen att all trafik på nätet ska behandlas lika, oavsett avsändare, mottagare eller innehåll. Det betyder alltså att telekomoperatörerna, eller tillhandahållarna av internettjänster, inte får blockera eller behandla vissa tjänster, plattformar eller innehåll på ett sådant sätt att de fungerar sämre.

Nätneutraliteten syftar till att garantera friheten att ta emot och skicka den information man själv vill. Denna grundläggande princip säkerställer ett öppet, innovativt och konkurranskraftigt internet med ett mångfaldigt utbud av information.

## Hur påverka nätneutraliteten mig och mitt liv? {#how-does-net-neutrality-influence-me-and-my-life}

Utan nätneutralitet...

1. skulle du få du betala mer för färre tjänster på internet samtidigt som din internetoperatör skulle bli en "grindvakt" mellan dig och de webbtjänster och appar du som gillar.

2. skulle nya intressanta webbplattformar och uppfinningar inte vara lika snabba och lättåtkomliga som de stora befintliga USA-plattformarna. De kanske inte ens skulle överleva så länge att de hann bli populära.

3. skulle internetekonomin och etableringen av ny företag drabbas. Nätneutraliteten gör det möjligt för alla att utveckla nya tjänster utan att behöva fråga om tillstånd och samtidigt kunna dra nytta av en global, neutral infrastruktur från första början. Om vi förlorar denna frihet kommer vi även att förlora mycket av den enorma ekonomiska framgång som den digitala ekonomin innebär. Vi kommer också att förlora vår valfrihet som konsumenter och friheten att kunna kommunicera som samhällsmedborgare.

4. Trafiken på internet skulle bli långsammare. Studier har visat att om internetoperatörerna hade rätt att sälja konkurrensfördelar till ett fåtal webbplattformar, skulle de ha skäl att se till att övriga nättjänster fungerade långsammare för alla andra. Även om det verkar som att du får något billigt, så har du i verkligheten färre alternativ och begränsade möjligheter att utnyttja internet fullt ut.

[Så drabbas konsumenter och innovationsklimatet av en begränsad nättrafik](https://www.newamerica.org/oti/artificial-scarcity/)

[Så drabbas nederländska konsumenter av nollmätning](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Nollmätning i Slovenien](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Hur hamnade vi här? Vad har hänt i EU? {#how-did-we-end-up-here-what-happened-in-the-eu}

Många icke-statliga organisationer bakom den här kampanjen kämpade för nätneutralitet redan så tidigt som 2008. När debatten satte igång såg vi allt mer kränkningar av principen med nätneutralitet på internet. När USA:s federala regleringsmyndighet för telekommunikationer FCC publicerade sitt första internet-direktiv för att skydda det fasta nätet mot vissa former av nätdiskriminering var detta en stor framgång för nätneutraliteten. Som en följd av detta, [ har andra länder antagit lagstiftning och regleringsbeslut för att trygga nätneutraliteten](https://www.thisisnetneutrality.org/#map). Till dessa länder hör till exempel Chile, Nederländerna, Slovenien, Indien och Kanada.

Inom EU utvecklades debatten väldigt långsamt. Vi fick vänta ända till den 11 september 2013 innan vi fick ett förslag om en europeisk lag om nätneutralitet. Förslaget kom från Europeiska kommissionen.

2013 års förslag innehöll många problematiska kryphål som gjorde det möjligt för internetoperatörerna att kringgå nätneutraliteten. Genom en bestämmelse om "specialiserade tjänster" skulle till exempel internetoperatörerna kunna erbjuda diskriminerande prioriterad nättrafik. Förslaget hade också gjort det möjligt med diskriminerande blockering av webbplatser, applikationer och innehåll — ett hot mot rättssäkerheten och yttrandefriheten.

Lyckligtvis arbetade Europaparlamentet hårt för att stänga kryphålen och röstade den 3 april 2014 för klara och bindande regler om nätneutralitet. Även om situationen till en började verkade dyster hjälpte era ansträngningar med kampanjen SaveTheInternet att få parlamentet att anta en text med starkt skydd för nätneutralitet. Omröstningen välkomnades av miljontals människor runt om i världen.

Efter denna seger samlades EU:s medlemsländer i rådet för att förhandla fram en gemensam ståndpunkt. Det tog över ett år att komma fram till den. Medlemsländerna enades om en ny text som nu innehöll båda gamla och nya kryphål. Om rådets text hade antagits hade detta inneburit betalda gräddfiler med godkänd prisdiskriminering inom EU och olaglig och godtycklig blockering av lagenligt innehåll.

För att forcera förhandlingarna och underminera parlamentets position började de tre institutionerna att förhandla "informellt" i den så kallade [trepartsprocessen](https://edri.org/files/NN_process_infographics.pdf). Under ett sent möte omkring klockan två på natten nåddes en politisk överenskommelse mellan de tre institutioner. Den nya texten innehåller tydliga principer för att säkra nätneutraliteten i Europa. Vissa bestämmelser i förordningen är emellertid inte tillräckligt tydliga och skulle kunna missbrukas (vilken i och för sig var bättre än kommissionens första förslag men sämre än parlamentets första ståndpunkt). Detta kan leda till kryphål som skulle kunna göra det möjligt för diskriminering på internet. I den andra omröstningen i Europaparlamentet gjordes ändringar som skulle bringa klarhet i det hela. Men förordningen reglerar också avskaffandet av roamingavgifterna, och med tanke på att det krävdes en absolut majoritet i Parlamentet för att man skulle kunna ändra texten man hade enats om, så antogs inga ändringar alls. Med andra ord beslutade Europaparlamentet att regleringsmyndigheterna skulle besluta om oklarheterna i texten.

## Vem är inblandad i debatten i Europa? {#who-is-involved-in-the-debate-in-europe}

För tillfället håller regleringsmyndigheterna på att utsättas för hårda påtryckningar, bland annat av telekombranschen som vill upprätthålla och utvidga sina diskriminerande affärsmodeller samt av utrustningtillverkare, som vill sälja mer nätverksutrustning för övervakning av datatrafiken som gör detta möjligt.

Sidan som är för nätneutralitet representeras i huvudsak av samhälls- och konsumentorganisationer och av nyetablerade företag, offentligägda programföretag, bibliotek och universitet.

Men den avgörande faktorn i de flesta debatter om nätneutralitet är allmänheten, det vill säga **du**. Om tillräckliga många människor engagerar sig i debatten kan vi bli fler än de som är emot nätneutraliteten, vi kan få gehör för våra argument och vinna kampen till slut.

## Vem ligger bakom kampanjen SaveTheInternet.eu? {#who-is-behind-savetheinterneteu}

SaveTheInternet är en gemensam kampanj som startats av 23 europeiska icke-statliga organisationer som tillsammans arbetar för att skydda de medborgerliga rättigheter på internet. Kampanjen har kommit till för att sammanföra medborgarna med beslutsfattarna i samband med utarbetandet av EU-förordningen om nätneutralitet. Kampanjen sjösattes vid 30c3-konferensen i december 2012 och har sedan dessa hela tiden aktualiserats för att följa upp lagstiftningsprocessen.

Om du tillhör en organisation och skulle vilja stödja kampanjen eller hjälpa till att sprida budskapet, är du välkommen att kontakta oss på. [info@savetheinternet.eu](mailto:info@savetheinternet.eu).


# Specialiserade Tjänster {#specialised-services}

## Vad menas med specialiserade tjänster? {#what-are-specialised-services}

Specialiserade tjänster är alla slags tjänster som erbjuds av en internetoperatör via en internetanslutning med förhöjd kvalitet. <Enligt [förordningen](http://eur-lex.europa.eu/legal-content/EN/TXT/?uri=CELEX:32015R2120) måste det föreligga en objektiv nödvändighet för en sådan optimering för den tillhandahållna elektroniska tjänsten och inte bara garanterad prioritet till tjänsten. Internetleverantören måste också kunna garantera att det finns tillräckligt med nätkapacitet så att tjänstekvaliteten inte försämras. Det här kravet bör kontrolleras av de inhemska regleringsmyndigheterna för telekommunikation. Specialiserade tjänster kan med andra ord inte vara diskriminerande gräddfiler.

Riktiga specialiserade tjänster har ingenting med internet att göra. Här handlar det om tjänster som visserligen kanske utnyttjar samma teknik och ibland till och med samma fysiska arkitektur, men de är inte någon del av internet eftersom de kräver en kvalitetsnivå som internet inte kan erbjuda.

## Vad finns det för exempel på tjänster som inte är specialiserade tjänster? {#what-are-examples-of-services-that-are-not-specialised-services}

Tjänster som kan erbjudas på nätet är inga specialiserade tjänster. Man kan bara undvika problemet med att tillåta omklassificering av befintliga webbtjänster till specialiserade tjänster. I ett sådant läge kan ett företag som har pengar köpa sig till att deras tjänster prioriteras. Det skulle ge dem orättvisa fördelar gentemot alla andra - bland annat skulle det minska konkurrensen, innovationsmöjligheterna och det fira valet.

## Vad finns det för skydd i EU:s lagstiftning som behandlar specialiserade tjänster? {#what-safeguards-are-in-eu-law-to-deal-with-specialised-services}

[Förordningen](http://eur-lex.europa.eu/legal-content/EN/TXT/?uri=CELEX:32015R2120) slår fast fem skydd för tillhandahållande av specialiserade tjänster:

1. Specialiserade tjänster kan inte användas för att kringgå bestämmelser som rör trafikhanteringsåtgärder. Internetoperatörer kan inte prioritera specialiserade tjänster framför motsvarande innehåll, applikationer eller tjänster som tillhandahålls via internetaccesstjänster.

2. Specialiserade tjänster måste optimeras för att säkerställa specifika krav på servicekvalitet när det gäller innehåll, applikationer eller tjänster som krävs för att innehållet, applikationen eller tjänsten ifråga ska kunna fungera.

3. Specialiserade tjänster ska inte kunna användas eller erbjudas i utbyte mot internetaccesstjänster.

4. Specialiserade tjänster kan endast erbjudas om det finns tillräckligt med nätkapacitet så att de kan erbjudas utöver de internetaccesstjänster som tillhandahålls.

5. Specialiserade tjänster får inte tillhandahållas på bekostnad av tillgängligheten på internetaccesstjänsterna eller den allmänna kvaliteten hos dessa tjänster.

## Vad krävs för att stärka skyddet när det gäller specialiserade tjänster och varför är detta så viktigt? {#what-is-required-to-strengthen-the-safeguards-on-specialised-services-and-why-is-this-important}

New specialised services have to be tested against all five safeguards by the regulator before they can be introduced into the market. If they are only tested after somebody complains, it can sometimes take years before discriminatory products that are later found to be illegal are removed. It is a common strategy of anti-competitive telcoms operators to use the slowness and expense of courts and regulators to kill off innovative competitors.

The optimisation of a specialised service has to be objectively necessary for the functionality of the service and not just a convenient advantage over competitors. If a comparable service exists in the open Internet, then a specialised service should not be granted.


# Trafikhantering {#traffic-management}

## Vad är trafikhantering? {#what-is-traffic-management}

Trafikhantering är ett sätt för internetoperatörerna att hantera datatrafiken i sina nätverk. Internetleverantörerna har möjlighet att prioritera viss trafik och sakta ner annan. Enligt förordningen är detta tillåtet om det är rimligt, uppenbart, icke-diskriminerande och står i proportion till behovet. Trafikhantering får bara vara en tillfällig åtgärd och inte ingå som standard i nätverkskonfigurationen. Som en allmän regel för trafikhantering gäller också att alla applikationer ska behandlas likvärdigt, och någon differentiering av olika trafikkategorierna sker endast under mycket begränsade omständigheter.

## Varför ska jag bry mig om trafikhantering? {#why-should-i-care-about-traffic-management}

Trafikhanteringen påverkar din internetupplevelse varje dag. När Netflix-videon håller på och buffrar i all oändlighet eller när internetsamtalet plötsligt bryts eller det inte går att spela ett internetspel, då kan det bero på trafikhanteringen hos din internetoperatör.

Om EU:s regler missbrukas kan webbtjänsterna som du vill använda saktas ner till en nivå där de inte går att använda, medan andra konkurrerande tjänster som marknadsförs av din egen internetoperatör fortfarande fungerar utmärkt.

Trafikhantering ska inte påverka dig i din frihet som slutanvändare eller som leverantör av internettjänster. Internetoperatörens uppgift är att sköta nätverket efter bästa förmåga, men utan att fatta beslut om internetinnehållets, tjänsternas eller applikationernas betydelse, integritet eller laglighet.

## Ska internetoperatörer få lov att hantera sina nätverk?? {#shouldnt-internet-providers-be-allowed-to-manage-their-networks}

Naturligtvis ska internetoperatörer få lov att hantera sina nätverk.Men det måste ske på ett sätt så att det inte görs någon skillnad på innehåll, applikationer eller tjänster som du eller andra internetanvändare använder er av. [Detta går att göra](https://tools.ietf.org/html/rfc6057) med stöd av [detaljerade analyser](http://apps.fcc.gov/ecfs/document/view?id=60001032169).

Alternativet är att internetoperatören själv klassificerar datapaketen efter egenhändigt fastlagda kriterier. Som en följd av detta blir vissa applikationer långsammare medan andra blir snabbare. Detta kan ha med tekniska krav på tjänsten att göra (känslighet för tidsfördröjningar eller för jitter) eller bero på den funktionalitet som tjänsten erbjuder användarna (telefoni, videoströmning, musikströmning, spel etc.). Det andra tillvägagångssättet kallas trafikhantering baserad på trafikslag. Eftersom krypterad datatrafik inte kan klassificeras är en av riskerna med detta tillvägagångssätt att sådana datauppgifter automatiskt omdirigeras till en långsam fil (såvida det inte kommer från en stor operatör där man kan gissa sig till vilken typ av data det rör sig om). Blir man sedan stämd för kryptering är det naturligtvis inte bra för integritetsskyddet samtidigt som det är konkurrensvidrigt att sänka farten på krypterad data från små operatörer.

Därför kan vi konstatera att trafikhantering baserad på trafikslag

- ger inte lika bra insyn öppenhet som applikationsoberoende åtgärder eftersom slutanvändarna inte får veta hur deras speciella innehåll och de tjänster de utnyttjar klassificeras.

- är mer diskriminerande än oberoende åtgärder, dels för att de riskerar att felrubricera applikationer, dels för att de innebär en diskrimering gentemot krypterad trafik och dels för att de möjliggör konkurrensvidrigt beteende.

- är inte lika proportionella som oberoende åtgärder, som inte innebär lika mycket ingrepp och därför är bättre för användarnas valfrihet

## Vad är syftet med kampanjen SaveTheInternet.eu när det gäller trafikhantering? {#what-is-the-goal-of-savetheinterneteu-when-it-comes-to-traffic-management}

[Förordningen](http://eur-lex.europa.eu/legal-content/EN/TXT/?uri=CELEX:32015R2120) innehåller en klar hierarkisk struktur i tre steg när det gäller trafikhantering. Denna hierarki måste nu fastslås i klara och bindande regler [se artikel 3(3) stycke 1 - 3](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1). Internetoperatörerna ska alltid först försöka lösa problem i sina nätverk med applikationsoberoende åtgärder, dvs. med åtgärder som inte är kopplade till specifika egenskaper hos innehåll, applikationer, tjänster eller enheter. Inte förrän alla applikationsoberoende åtgärderna är uttömda och problemet fortfarande kvarstår har internetoperatörer rätt att tillgripa åtgärder baserade på trafikslag.

Trafikhantering behövs för att få bukt med överbelastningar och säkerställa integriteten och säkerheten i nätverket. Trafikhantering ska emellertid, liksom övervakning, endast genomföras med de minst inkräktande tillgängliga åtgärderna och endast för ett specifikt ändamål och för en begränsade tid, om det verkligen är nödvändigt för att uppnå ett legitimt mål.

## När får en operatör tillämpa trafikstyrning i sitt nätverk? {#when-can-a-provider-start-managing-its-network}

Enligt [förordningen](http://eur-lex.europa.eu/legal-content/EN/TXT/?uri=CELEX:32015R2120) kan internetoperatörer tillämpa trafikhantering i sina nätverk antingen för lindra effekterna av en tillfällig överbelastning eller för att förhindra en nära förestående överbelastning av nätet. Det andra alternativet bör tydliggöras av regleringsmyndigheterna för att undvika situationer där trafikhantering ständigt tillämpas i nätverken, även om det inte föreligger något verkligt behov.

Vi föreslår att det andra alternativet endast får användas när det föreligger andra indikatorer utöver den datamängd som flödar genom en viss nod (t.ex. antalet abonnenter som är anslutna till en nätverkscell). Det måste alltid föreligga ett aktuellt och konkret behov av trafikhantering.


# Med Nollmätning {#zero-rating}

## Vad menas med nollmätning? {#what-is-zero-rating}

Nollmätning är en kommersiell metod som tillämpas för att inte mäta datavolymen för vissa applikationer eller tjänster när man beräknar kundernas dataanvändning. Vid nollmätning behandlas datatrafiken på olika sätt. Detta för att viss trafik ska kunna erbjudas till ett visst pris och annan trafik till ett annat pris. Trots att det här är ett sätt som avviker från de "klassiska" kränkningarna av nätneutraliteten är det praktiskt taget samma sak eftersom internetoperatörerna på detta sätt kan påverka vilka applikationer eller tjänster som används eller inte.

## Varför innebär nollmätning ett problem? {#why-is-zero-rating-a-problem}

Med den här affärsmodellen kan din internetoperatör kontrollera vilka tjänster som du utnyttjar eller kommer att utnyttja. För den som konkurrerar med en operatör som tillämpar nollmätning på sina applikationer eller tjänster (för det mesta nyetablerade företag samt små- och medelstora företag) medför detta stora nackdelar eftersom det kostar extra att kunna använda applikationen eller tjänsten obehindrat.

Nollmätning är verkligen berättigat när det handlar om små begränsningar i datatrafiken (alltså små begränsningar i ned- och uppladdningsshastigheten). Vissa Internetoperatör vill att du ska använda deras egna webbtjänster eller deras partnertjänster. Om internetoperatörerna inte behöver debitera dig för dessa utvalda tjänster har de goda skäl att även fortsättningen använda sig av dessa begränsningar i dataflödet för att kunna utnyttja sina konkurrensfördelar. Utan nollmätning skulle dessa företag kunna erbjuda dig en större datamängd, som du själv då skulle kunna bestämma över. Det finns väldokumenterade fall i [Nederländerna](http://dfmonitor.eu/downloads/Banning_zerorating_leads_to_higher_volume_caps_06022015.pdf) och [Slovenien](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html) om hur mobiloperatörerna har fördubblat sina hastighetsgränser tack vare stränga lagar om nätneutralitet som förbjuder nollmätning.

## Får jag verkligen något gratis när jag använder ett abonnemang med nollmätning? {#am-i-really-getting-something-for-free-when-i-use-a-zero-rating-programme}

Vid första ögonkastet ser det ut som om du får något gratis. Men skenet bedrar. Det är faktiskt så att din valfrihet på nätet är begränsad samtidigt som din internetoperatör agerar grindvakt. Låt oss ta Free Basic-tjänsterna på Facebook som exempel. Varför skulle Facebook bestämma vilka tjänster och appar du kan använda? Vad skulle det ekonomiska motivet för Facebook vara att erbjuda detta? Är detta verkligen gratis? Svaret är nej. Ingenting är gratis och nollmätning inverkar på din säkerhet, dataskyddet och påverkar konkurrensen på marknaden.

## Hur kan nollmätning påverka operatörer med webbtjänster och mångfalden på nätet? {#how-can-zero-rating-affect-providers-of-online-services-and-the-diversity-of-the-internet-ecosystem}

Överenskommelser om nollmätning i Europa är något som nästan alltid sluts med stora internetföretag som till exempel Facebook och Spotify och är ofta ömsesidigt uteslutande, dvs. innehållsoperatören binder upp sig till en internetoperatör i ett land och vice-versa.

Nollmätning är dåligt för användarnas valfrihet eftersom det är förödande för internetekonomin. Den hjälper bara stora företag att befästa sin marknadsposition och ta kål på konkurrenterna. Det här kan vi redan se på marknaden för musikströmning, där valfriheten för konsumenterna har minskat betydligt på grund av sådana exklusiva erbjudanden om nollmätning.

Istället för att bara sälja internetåtkomst börjar internetoperatörerna bli mer intresserade av att sälja direkt nätinnehåll, applikationer och tjänster som antingen tillhandahålls av dem själva eller av deras partners. Genom att själva agera mellanhänder försöker dessa internetoperatörer att ta betalt två gånger. Först betalar du dem för din internetanslutning och sedan betalar leverantörerna av innehåll, tjänster och applikationer dem för att få tillgång till deras kundbas, där du finns med.

## Vad är syftet med kampanjen SaveTheInternet.eu när det gäller nollmätning? {#what-is-the-goal-of-the-savetheinterneteu-campaign-when-it-comes-to-zero-rating}

Nollmätning bryter helt klart mot bestämmelserna om nätneutralitet och måste därför förbjudas. Den här metoden är konkurrensvidrig och kränker dig i din frihet att använda och ta emot applikationer, tjänster och innehåll som du vill ha, samtidigt som det kränker applikations- och innehållsleverantörernas frihet att kunna presentera sina erbjudanden i alla nätverk utan begränsningar (såsom krävs i artikel 3(1) i [EU-förordningen](http://eur-lex.europa.eu/legal-content/EN/TXT/?uri=CELEX:32015R2120)). EU-förordningen förbjuder också internet- och innehållsleverantörerna att erbjuda tjänster som begränsar dina rättigheter som slutanvändare eller som innehållsleverantör ([jfr artikel 3(2) i förordningen](http://eur-lex.europa.eu/legal-content/EN/TXT/?uri=CELEX:32015R2120)).

Om volymgränserna överstiges och vissa tjänster som omfattas av nollmätning fortfarande erbjuds på grund av att resten av nätet är blockerat eller har saktats ned är detta ett klart brott mot andra bestämmelser i förordningen om säker nätneutralitet.


# Öppenhet och insyn {#transparency}

## Vilken nytta kan vi förvänta oss av de nya bestämmelserna om nätneutralitet? {#what-benefits-can-we-expect-with-the-new-net-neutrality-rules}

Det finns många fördelar med [EU-förordningen om nätneutralitet](http://eur-lex.europa.eu/legal-content/EN/TXT/?uri=CELEX:32015R2120). En av fördelarna när det gäller öppenhet och insyn är kravet på internetoperatörer att de i avtalen måste ange den minsta, genomsnittliga och högsta bandbredden för alla internetanslutningar istället för att bara ange ett teoretiskt maximum. BEREC, en sammanslutning av generaldirektörerna för Europas regleringsmyndigheter inom telekom, kommer att klarlägga hur dessa värden ska beräknas och vad som ska hända om en anslutning delas av flera användare.

## Vilken typ av öppenhet och insyn kan vi förvänta oss av de nya bestämmelserna? {#what-type-of-transparency-can-be-expected-with-the-new-rules}

[Förordningen](http://eur-lex.europa.eu/legal-content/EN/TXT/?uri=CELEX:32015R2120) kräver att internetoperatörer ska lämna information om alla trafikhanteringsåtgärder som påverkar en användares internetåtkomst. Regleringsmyndigheterna vill nu ha synpunkter på vad detta ska betyda i praktiken.


# Övriga frågor {#other}

## Hur hanteras nätneutraliteten i andra delar av världen? {#how-is-net-neutrality-dealt-with-in-other-parts-of-the-world}

USA, Kanada och Chile har stränga bestämmelser om nätneutralitet. Ett mycket aktuellt exempel är Indien, som nyligen införde stränga regler om nollmätning. Vill du veta mer kan du besöka sidan [Detta är nätneutralitet] (https://www.thisisnetneutrality.org/#map)

Det finns också SaveTheInternet-kampanjer i andra länder.

Här är några exempel:

- [USA] (http://www.savetheinternet.com/sti-home)

- [Indien] (http://www.savetheinternet.in/)


## ## Hur kan jag hjälpa till? {#how-can-i-help-you}

Du kan hjälpa SaveTheInternet.eu på manga sätt:

- Du kan hjälpa till med att sprida budskapet. Berätta för vänner och bekanta om kampanjen, berätta för dem om nätneutralitet och tala om varför det är så viktigt att agera nu. Bara när många personer gör sin stämma hörd kommer vi att kunna skydda våra interneträttigheter och vår frihet på nätet.

- Översätt gärna den här sidan till ditt språk. Det kan du göra här [Save The Internet on Github](https://github.com/netzfreiheit/STI-UI)

- Anslut dig till oss! Om du tillhör en organisation och skulle vilja vara med i SaveTheInternet.eu, är du välkommen att mejla till [info@savetheinternet.eu](mailto:info@savetheinternet.eu)

- Du kan också hjälpa till genom att rapportera brott mot nätneutralitet till [Respect My Net](https://respectmynet.eu/)

Har du fler kreativa idéer? Tala då om det för oss genom att mejla till [info@savetheinternet.eu](mailto:info@savetheinternet.eu)

{{ END FAQ }}
