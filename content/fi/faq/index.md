{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFO](../#info)
- [UKK](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# UKK

## [Verkkoneutraliteetti](#net-neutrality){: data-scroll="true"}
- [Mitä on verkkoneutraliteetti?](#what-is-net-neutrality){: data-scroll="true"}
- [Miten verkkoneutraliteetti vaikuttaa minuun ja elämääni?](#how-does-net-neutrality-influence-me-and-my-life){: data-scroll="true"}
- [Miten tähän on tultu? Mitä on tapahtunut EU:ssa?](#how-did-we-end-up-here-what-happened-in-the-eu){: data-scroll="true"}
- [Kuka Euroopassa osallistuu keskusteluun?](#who-is-involved-in-the-debate-in-europe){: data-scroll="true"}
- [Kuka on SaveTheInternet.eu takana?](#who-is-behind-savetheinterneteu){: data-scroll="true"}

## [Erikoispalvelut](#specialised-services){: data-scroll="true"}
- [Mitä erikoispalvelut ovat?](#what-are-specialised-services){: data-scroll="true"}
- [Mitkä palvelut eivät ole erikoispalveluja?](#what-are-examples-of-services-that-are-not-specialised-services){: data-scroll="true"}
- [Miten kuuluvat erikoispalvelujen säännöt EU-lainsäädännässä?](#what-safeguards-are-in-eu-law-to-deal-with-specialised-services){: data-scroll="true"}
- [Mitä tarvitaan tiukentamaan erikoispalvelujen sääntöjä ja miksi tämä on tärkeää?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Liikenteenhallinta](#traffic-management){: data-scroll="true"}
- [Mitä on liikenteenhallinta?](#what-is-traffic-management){: data-scroll="true"}
- [Miksi minun pitäisi olla kiinnostunut liikenteenhallinnasta?](#why-should-i-care-about-traffic-management){: data-scroll="true"}
- [Tulisiko internet-palvelujentarjoajille sallia verkkonsa hallinta?](#shouldnt-internet-providers-be-allowed-to-manage-their-networks){: data-scroll="true"}
- [Mikä on SaveTheInternet.eu päämäärä liikenteenhallinnassa?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Missä tapauksissa palvelujentarjoaja saa hallita verkkoaan?](#when-can-a-provider-start-managing-its-network){: data-scroll="true"}

## [Zero-Rating](#zero-rating){: data-scroll="true"}
- [Mitä Zero-Rating on?](#what-is-zero-rating){: data-scroll="true"}
- [Miksi Zero-Rating on ongelma?](#why-is-zero-rating-a-problem){: data-scroll="true"}
- [Saanko todella jotain ilmaiseksi, jos käytän Zero-Rating -tariffia?](#am-i-really-getting-something-for-free-when-i-use-a-zero-rating-programme){: data-scroll="true"}
- [Miten Zero-Rating voi vaikuttaa online-palvelujen tarjoajiin ja internetin monipuolisuuteen?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Mikä on SaveTheInternet.eu tavoite Zero-Ratingin suhteen?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Läpinäkyvyys](#transparency){: data-scroll="true"}
- [Mitä etuja meillä on odotettavissa uusista verkkoneutraliteettisäännöksistä?](#what-benefits-can-we-expect-with-the-new-net-neutrality-rules){: data-scroll="true"}
- [Millaista läpinäkyvyyttä on odotettavissa uusista säännöksistä?](#what-type-of-transparency-can-be-expected-with-the-new-rules){: data-scroll="true"}

## [Lisää kysymyksiä](#other){: data-scroll="true"}
- [Miten verkonneutraliteettia käsitellään muissa maailman maissa?](#how-is-net-neutrality-dealt-with-in-other-parts-of-the-world){: data-scroll="true"}
- [Kuinka voin auttaa?](#how-can-i-help-you){: data-scroll="true"}



# Verkkoneutraliteetti {#net-neutrality}

## Mitä on verkkoneutraliteetti? {#what-is-net-neutrality}

Verkkoneutraliteetilla tarkoitetaan periaatetta, jonka mukaan Internet-palveluntarjoajien on välitettävä kaikki tiedot tasa-arvoisesti tekemättä eroa niiden alkuperän, määränpään tai datatyypin välillä. Tämä merkitsee sitä, että verkkoneutraliteetti kieltää palveluntarjoajien estämästä sisältöjä tai käsittelemästä sisältöjä, sovellutuksia tai palveluita, joiden tärkeysjärjestys on alhaisempi.

Verkkoneutraliteetti takaa vapauden saada tietoa internetistä tai levittää sitä. Tämä periaate on ollut voimassa jo internetin alkuajoista asti ja se takaa avoimuuden, innovaation, kilpailukyvyn ja moninaisuuden verkossa.

## Miten verkkoneutraliteetti vaikuttaa minuun ja elämääni? {#how-does-net-neutrality-influence-me-and-my-life}

Tältä näyttäisi internet ilman neutraliteettia …

1. Maksaisit enemmän vähemmästä internetistä, palveluntarjoajastasi tulisi porttivahti, joka asettuisi sinun ja haluamiesi online-palvelujen ja sovellusten väliin.

2. Uudet, hienot sivustot ja keksinnöt eivät olisi niin nopeasti ja helposti saavutettavissa kuin Yhdysvaltojen suuret, vakiintuneet sivustot – ehkäpä ne eivät edes selviytyisi tarpeeksi pitkään tullakseen suosituiksi.

3. Talous ja erityisesti start up yrittäjät kärsisivät. Verkkoneutraliteetin ansiosta kaikki ihmiset voivat lupaa kysymättä keksiä uusia palvelumuotoja sekä alusta alkaen käyttää hyväkseen maailmanlaajuista, oikeudenmukaista infrastruktuuria ja hyödyntää sitä. Jos menetämme tämän vapauden, menetämme myös digitaalisen talouden tuoman suunnattoman menestyksen oleelliset osat, valintavapautemme kuluttajana sekä kommunikointivapautemme kansalaisina.

4. Internet olisi hitaampi. Tutkielmat osat osoittaneet: jos internet-palvelujentarjoajat saavat luvan myydä kilpailuetuja muutamalle harvalle sivustolle, niillä on myös kannustin tehdä loput internetistä hitaammaksi kaikille muille. Vaikkakin tästä pitäisi näennäisesti seurata halvempia tariffeja, tulisi tämä todellisuudessa tarkoittamaan vähemmän valintamahdollisuuksia ja hitaampia latausrajoja „todelliselle“ internetille.

[Näin volyymirajat vahingoittavat kuluttajia ja innovaatiota (englanti)](https://www.newamerica.org/oti/artificial-scarcity/)

[Näin Zero-Rating -käytäntö vahingoittaa Alankomaiden kuluttajia (englanti)](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Zero-Rating -käytäntö Sloveniassa (englanti)](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Miten tähän on tultu? Mitä on tapahtunut EU:ssa? {#how-did-we-end-up-here-what-happened-in-the-eu}

Monet kansalaisjärjestöt ovat tässä kampanjassa jo vuodesta 2008 lähtien panostaneet verkkoneutraliteettiin. Keskustelujen aikana olemme havainneet lisääntyvää verkkoneutraliteetti- periaatteen rikkomista. Kun Yhdysvaltain telehallintovirasto FCC julkaisi ensimmäisen internet-direktiivinsä suojatakseen nettiä lankaverkon avulla muutamia verkkosyrjinnän muotoja vastaan, se oli valtava menestys. Tästä seurauksena [useat maat ovat säätäneet lakeja ja säännöksiä verkkoneutraliteetin suojaksi](https://www.thisisnetneutrality.org/#map). Näitä maita ovat esimerkiksi Chile, Alankomaat, Slovenia, Intia ja Kanada.

Keskustelu on kehittynyt Euroopan unionissa erittäin hitaasti. Jouduimme odottamaan syyskuun 11. päivään 2013, kunnes saatiin ehdotus verkkoneutraliteettia koskevasta eurooppalaisesta laista. Tämän ehdotuksen esitti Euroopan komissio.

Vuoden 2013 ehdotus sisälsi useita ongelmallisia takaovia, joiden avulla internet-palvelujentarjoajilla olisi mahdollisuus kiertää verkkoneutraliteetti. Näin internet-palvelujentarjoajien olisi sallittu „erikoispalvelu“ -määräysten avulla tarjota syrjivää erikoispääsyä verkkoon. Tämä ehdotus olisi verkkosivun syrjivän eston lisäksi sallinut sovellutuksia ja sisältöjä – uhka sananvapaudelle ja oikeusvaltion periaatteelle.

Onneksi Euroopan parlamentissa on tehty kovasti töitä näiden porsaanreikien sulkemiseksi. Huhtikuun 3. päivä parlamentti sopi selkeistä ja sitovista verkkoneutraliteetin säännöistä. Vaikka alussa näytti synkeältä, auttoivat ponnistelunne, yhdessä SaveTheInternet -kampanjan kanssa, että parlamentti hyväksyi tekstin verkkoneutraliteetin vahvasta suojauksesta. Tätä tulosta juhlivat miljoonat ihmiset ympäri maailmaa.

Tämän osavoiton jälkeen EU-jäsenvaltioiden hallituksen edustajat kokoontuivat Euroopan neuvostossa, jossa neuvottelut edistyivät vain erittäin hitaasti – yhteisymmärrykseen päästiin vasta yli vuoden kuluttua. He sopivat uudesta tekstistä, joka toi takasin muutamia takaovia ja avasi myös muutamia uusia. Mikäli neuvoston teksti olisi hyväksytty, se olisi luonut maksettuja ohituskaistoja, sallinut hintasyrjinnän EU:ssa ja oikeuttanut palvelujentarjoajat laillisten sisältöjen laittomaan ja mielivaltaiseen estämiseen.

Edistääkseen neuvottelujen kulkua ja heikentääkseen EU-parlamentin asemaa, instituutiot (komissio, neuvosto, parlamentti) aloittivat epäviralliset keskustelut niin sanotussa kolmikantaprosessissa [„Trilog“-Prozess](https://edri.org/files/NN_process_infographics.pdf). Yöllisessä istunnossa saavutettiin noin kello kahden aikaan aamulla poliittinen kompromissi näiden kolmen instituution välillä. Tämä teksti sisältää vahvoja perussääntöjä verkkoneutraliteetin toteuttamiseksi Euroopassa. Kuitenkaan muutamat määräykset päätetyssä asetuksessa (mikä on parempi kuin komission alkuperäinen ehdotus, mutta huonompi kuin parlamentin ensiksi ottama kanta) eivät ole selkeitä ja niitä voitaisiin käyttää väärin. Tästä voisi syntyä porsaanreikiä, jotka sallisivat syrjinnän internetissä. EU-parlamentin toisen käsittelyn äänestyksessä yritettiin muutosehdotuksilla saada enemmän selkeyttä. Koska kuitenkin samassa asetuksessa käsitellään myös roaming-maksujen poistamista matkaviestinnästä ja sovittu teksti voitiin muuttaa vain absoluuttisella enemmistöllä, muutosehdotusta ei hyväksytty. Toisin sanoen Euroopan parlamentti päätti, että sääntelyviranomaisen tehtävä on nyt olla ratkaisijana lakitekstin epäselvyyden tukinnassa.

## Kuka Euroopassa osallistuu keskusteluun? {#who-is-involved-in-the-debate-in-europe}

Tällä hetkellä sääntelyviranomaiset ovat telekommunikointiteollisuuden vahvan lobbauksen kohteena, koska tämä yritys haluaisi säilyttää syrjivät liiketoimintamallinsa ja laajentaa niitä sekä lisäksi laitteen valmistajien kohteena, jotka haluaisivat myydä lisälaitteistoa verkkokomponenteille, jotka näissä liiketoimintamalleissa suorittavat dataliikenteen välttämättömän valvonnan.

Verkkoneutraliteetin puolella kamppailevat ennen kaikkea järjestöt, jotka ovat sitoutuneet kansalaisyhteiskunnalle ja kuluttajien oikeuksille sekä start up, yleisradio, kirjastot ja yliopistot.

Ratkaiseva tekijä useimmissa keskusteluissa verkkoneutraliteetista on kuitenkin julkisuus – **tai toisin sanoen sinä**. Jos keskusteluun osallistujia on tarpeeksi, voimme punnita verkkoneutraliteetin vastaista ryhmää, voimme tuoda hyviä perusteluja kuultaviksi ja voittaa tällä tavalla.

## Kuka on SaveTheInternet.eu takana? {#who-is-behind-savetheinterneteu}

SaveTheInternet on 23 eurooppalaisen kansalaisjärjestön NGO yhteinen kampanja, joka on ottanut tehtäväkseen vapauden suojelemisen internetissä. Kampanja käynnistettiin yhdistämään toisiinsa päätöksentekijöitä valmisteltaessa verkkoneutraliteetin EU-asetusta. Tämä kampanja esiteltiin julkisuudessa 30c3-kongressissa joulukuussa 2012. Sitä on sittemmin päivitetty jatkuvasti, jotta voitaisiin seurata lainsäädännön prosessia ja järjestelyä.

Mikäli kuulut johonkin järjestöön, haluaisit tukea tätä kampanjaa ja haluaisit auttaa levittämään sitä, ota yhteys meihin: [info@savetheinternet.eu](mailto:info@savetheinternet.eu).


# Erikoispalvelut {#specialised-services}

## Mitä erikoispalvelut ovat? {#what-are-specialised-services}

Erikoispalvelu on jokainen internetissä tarjottava palvelu, mutta jonka laatu paranee internet palvelujentarjoajan ansiosta. [Asetus](http://eur-lex.europa.eu/legal-content/DE/TXT/?uri=CELEX:32015R2120) määrää, että jokainen tämän tapainen optimointi on välttämätön palvelulle, johon halutaan päästä – tälle palvelulle ei ilman muuta saa järjestää etuoikeutta. Palvelujentarjoajien on sitä paitsi varmistettava, että verkossa on käytettävissä riittävästi kapasiteettia ja että ne eivät heikennä internet-liityntäpalveluiden saatavuutta tai laatua. Kansallisen sääntelyviranomaisen on tarkistettava tämä vaatimus. Lyhyesti: „Erikoispalvelu“ ei saa olla mikään syrjivä „ohituskaista“.


Aidoilla erikoispalveluilla ei ole mitään tekemistä internetin kanssa. Ne ovat palveluja, jotka ehkä käyttävät samaa teknologiaa ja joskus jopa samaa fyysistä arkkitehtuuria, mutta ne eivät ole osa globaalia internetiä, koska ne vaativat laadukasta tasoa, jota internet ei voi tarjota.

## Mitkä palvelut eivät ole erikoispalveluja? {#what-are-examples-of-services-that-are-not-specialised-services}

Erikoispalvelut eivät ole palveluita, joita internet voi tarjota. Estettävä ongelma on, että olemassa olevat online-palvelut voitaisiin nyt luokitella erikoispalveluiksi. Näin rahakkaat yritykset voisivat ostaa etuoikeutetun käsittelyn palveluilleen ja saada epäreilun edun kaikkiin kilpailijoihinsa verrattuna. Kilpailu, innovaatio ja valintavapaus kärsisivät tästä.

## Miten kuuluvat erikoispalvelujen säännöt EU-lainsäädännässä? {#what-safeguards-are-in-eu-law-to-deal-with-specialised-services}

[Asetus](http://eur-lex.europa.eu/legal-content/DE/TXT/?uri=CELEX:32015R2120) sisältää viisi säännöstä erikoispalvelujen leviämisen rajoittamiseksi:

1. Erikoispalveluja ei saa käyttää sääntöjen kiertämiseksi liikenteenhallinnassa. Internet-palvelujentarjoajat eivät saa antaa etusijaa erikoispalveluille verrattuna vastaavanlaisille sisällöille, sovellutuksille tai palveluille, joita on saatavana internet-palvelussa;

2. Erikoispalvelujen optimoinnin on oltava välttämätön sisältöjen, palvelujen tai sovellutusten vaatimuksille;

3. Erikoispalveluja ei saa käyttää eikä tarjota korvaamaan pääsyä internet-palveluihin;

4. Erikoispalveluja saadaan tarjota vain, mikäli verkossa on riittävästi kapasiteettia ja niitä voidaan tarjota käytettävissä olevien internet-palvelujen lisäksi;

5. Erikoispalvelujen tarjonta ei saa johtaa haittoihin saatavuudessa tai internet-palvelujen yleisessä laadussa.

## Mitä tarvitaan tiukentamaan erikoispalvelujen sääntöjä ja miksi tämä on tärkeää? {#what-is-required-to-strengthen-the-safeguards-on-specialised-services-and-why-is-this-important}

Sääntelyviranomaisten on tarkistettava uudet erikoispalvelut ennen markkinoille tuomista, että kaikkia viittä yllämainittua sääntöä noudatetaan. Mikäli tällainen tarkistus tapahtuu vain valitusten perusteella, saattaisi monissa tapauksissa kestää vuosikausia, kunnes syrjivät tarjoukset tunnistetaan laittomiksi ja vedetään pois markkinoilta. Tämä on kilpailunvastaisen telekommunikointiyrityksen tavanomainen strategia luottaa oikeusistuinten ja lainsäätäjien hitaaseen toimintaan ja korkeisiin oikeuskustannuksiin ja tukahduttaa näin innovatiiviset kilpailijat.

Erikoispalvelun suorittaman optimoinnin on oltava objektiivisesti välttämätön palvelujen toimivuudelle eikä ainoastaan helppo tapa saada etuisuuksia kilpailijoihin verrattuna. Mikäli verrattavissa oleva palvelu on avoimessa internetissä, erikoispalvelua ei tulisi sallia.


# Liikenteenhallinta {#traffic-management}

## Mitä on liikenteenhallinta? {#what-is-traffic-management}

Liikenteenhallinnalla internet-palvelujentarjoajat voivat ohjata tietoliikennettä verkossaan. Valittuja kommunikointeja voidaan näin nopeuttaa ja muita hidastaa. Uuden asetuksen mukaan nämä toimenpiteet ovat asianmukaisia, mikäli ne ovat läpinäkyviä, suhteellisia eivätkä ne ole syrjiviä. Liikenteenhallinta saa olla vain väliaikainen toimenpide, se ei saa olla pysyvä osa verkkokonfigurointia. Lisäksi pidetään yleisenä sääntönä, että liikenteenhallinnan on kohdeltava kaikkia sovellutuksia tasapuolisesti ja että se voi jakaa dataliikenteen eri kategorioihin ainoastaan erittäin rajoitetuissa tilanteissa ja kohdella niitä eri tavalla.

## Miksi minun pitäisi olla kiinnostunut liikenteenhallinnasta? {#why-should-i-care-about-traffic-management}

Liikenteenhallinta vaikuttaa jokapäiväisiin internet-elämyksiisi. Jos Netflix-videosi lataa loputtomasti, nettipuhelusi katkeaa tai online-peliä ei voida pelata, liikenteenhallinta voi olla syynä internet-palvelujentarjonnassa.

Jos EU-sääntöjä rikotaan, voisivat valitsemasi online-palvelut heikentyä niin, että niistä tulee käyttökelvottomia, kun taas muut kilpailevat palvelut, joita palvelujentarjoajasi mainostaa, saattavat toimia yhä edelleen.

Liikenteenhallinnan ei koskaan tulisi puuttua vapauteesi loppukäyttäjänä tai online-palvelujen tarjoajana. Internet-palvelujen tehtävänä on hallita verkkoa kaikkien palvelujen parhaaksi niin hyvin, kuin se vain pystyy – eikä tehdä ratkaisuja välitettävien tietojen tärkeydestä, eheydestä ja sisältöjen, palvelujen tai sovellutusten laillisuudesta internetissä.

## Tulisiko internet-palvelujentarjoajille sallia verkkonsa hallinta? {#shouldnt-internet-providers-be-allowed-to-manage-their-networks}

Luonnollisestikin internet-palvelujen tarjoajille tulisi sallia verkkonsa hallitseminen. Tämän on kuitenkin tapahduttava niin, ettei tehdä eroja sisältöjen, sovellusten eikä palvelujen mukaan, joita sinä tai muut käyttävät internetissä. [Tämä on tehtävissä](https://tools.ietf.org/html/rfc6057) ja sitä tuetaan [yksityiskohtaisilla analyyseilla](http://apps.fcc.gov/ecfs/document/view?id=60001032169).

Vaihtoehtona on luokitella internet-palvelujentarjoajien datapaketti itse laadittujen kriteerien mukaisesti. Tämän seurauksena muutamat sovellutukset hidastuvat ja muutamat nopeutuvat. Tätä voidaan perustella palvelun teknisillä vaatimuksilla (hieman herkkyyttä ajoajan kestoa ja heilahteluja vastaan) tai toimivuudella, jota palvelu tarjoaa käyttäjilleen (puhelin, video- tai musiikki-streams, pelit jne.). Tätä toista tapaa kutsutaan luokkaan pohjautuvaksi liikenteenhallinnaksi. Koska kuitenkin koodattuja tietoja ei voida luokitella, tämän tavan riskinä on, että koodatut yhteydet johdetaan automaattisesti „syrjäpolulle“ (elleivät ne ole peräisin suurelta tarjoajalta, joiden siirrettyjen tietojen tyyppi pystytään arvaamaan). Koska näin on saatu kannustus koodausta vastaan, se ei luonnollisestikaan ole hyväksi datasuojalle, ja mikäli pienten tarjoajien koodattu dataliikenne hidastuu kovin paljon, tämä on kilpailun vastaista.

Voimme tästä syystä todeta, että luokitukseen pohjautuva liikenteenhallinta

- on vähemmän läpinäkyvä kuin käytetystä sovellutuksesta riippumattomat toimenpiteet, koska käyttäjä ei saa tietää, että sen erikoissisällöt ja käyttämät palvelut luokitellaan;

- on voimakkaammin syrjittyä kuin sovellutuksesta riippumattomat toimenpiteet ja on olemassa riski sovellutusten väärästä luokittelusta ja koska koodattua dataliikennettä diskriminoidaan ja kilpailun vastainen käytäntö mahdollistuu;

- on huonompi vaihtoehto kuin sovellutuksesta riippumattomat toimenpiteet , koska nämä aina tarkoittavat vähemmän häiriöitä ja ovat parempi vaihtoehto käyttäjän valintavapaudelle.

## Mikä on SaveTheInternet.eu päämäärä liikenteenhallinnassa? {#what-is-the-goal-of-savetheinterneteu-when-it-comes-to-traffic-management}

[Asetus](http://eur-lex.europa.eu/legal-content/DE/TXT/?uri=CELEX:32015R2120) sisältää selkeän, kolmiosaisen hierarkian liikenteenhallinnasta. Tämä on vahvistettava selkeillä, sitovilla säännöillä ([katso artikla 3(3), pykälät 1 - 3](http://eur-lex.europa.eu/legal-content/DE/TXT/HTML/?uri=CELEX:32015R2120#d1e453-1-1)). Internet-palvelujentarjoajien on yritettävä ratkaista ongelma verkossaan ensiksi aina sovellutuksista riippumattomilla toimenpiteillä, ts. toimenpiteillä, jotka eivät ole riippuvaisia sisältöjen, sovellutusten, palvelujen tai laitteiston spesifisistä ominaisuuksista. Vasta kun kaikki sovellutuksista riippumattomat toimenpiteet on loppuun käsitelty eikä ongelmia ei voitu niillä ratkaista, internet-palvelujentarjoajat saavat käyttää luokitukseen perustuvia toimenpiteitä.

Liikenteenhallintaa tarvitaan poistamaan verkon ruuhkautuminen ja takaamaan verkon eheys ja turvallisuus. Kuitenkin liikenteenhallinnan (samoin kuin valvonnan) tulisi käytettävissä olevien toimenpiteiden joukosta valita vähäisemmin syvälle menevä, ja sitä tulisi käyttää vain spesifisiin tarkoituksiin ja rajoitetun ajan, ja ainoastaan, mikäli tämä on todella tarpeellista laillisen päämäärän saavuttamiseksi.

##Missä tapauksissa palvelujentarjoaja saa hallita verkkoaan? {#when-can-a-provider-start-managing-its-network}

[Asetuksen](http://eur-lex.europa.eu/legal-content/DE/TXT/?uri=CELEX:32015R2120) mukaan internet-palvelujentarjoajat saavat aloittaa liikenteen hallinnan, mikäli kysymyksessä on joko todellinen verkon ruuhkautuminen tai mikäli haluttaisiin lieventää odotettavissa oleva verkon ruuhkautuminen. Sääntelyviranomaisen tulisi selventää toinen ehto, jotta vältyttäisiin liikenteenhallinnan alituisesta käytöstä verkossa, silloinkin kun siihen ei ole todellista tarvetta.

Oletamme tämän toisen vaihtoehdon olevan sallittu vain, jos muut indikaattorit datamäärästä määrätyllä verkkosolmulla ovat olemassa (ehkä verkkosoluun liitetty asiakasmäärä). Liikenteenhallinnalle on aina oltava konkreettinen ja aktuelli tarve.


# Zero-Rating {#zero-rating}

## Mitä Zero-Rating on? {#what-is-zero-rating}

Zero-Rating on liiketoimintamalli, jossa määrätyn sovellutuksen tai määrätyn palvelun datoja ei lasketa mukaan asiakkaan kuukausittaiseen datarajaan. Zero-Rating kohtelee eri datayhteyksiä eri tavoin, jotta määrätyt yhteydet voidaan tarjota samaan hintaan ja toiset taas toiseen hintaan. Vaikka tämä poikkeaa verkkoneutraliteetin „klassisesta“ loukkauksesta, tämä on käytännössä kuitenkin sama, koska internet-palvelujentarjoaja saa vaikuttaa siihen, mitä sovellutuksia ja palveluja saadaan käyttää ja mitä ei.


## Miksi Zero-Rating on ongelma? {#why-is-zero-rating-a-problem}

Tässä liiketoimintamallissa internet-palvelujentarjoajasi voi tarkistaa, mitä palveluja käytät tai mitä tulet käyttämään. Jokaisen sovellutuksen tai palvelun kilpailijalle, jota Zero-Rating koskee, aiheutuu merkittävää kilpailuhaittaa, koska se maksaa ylimääräisesti, jotta sovellutusta tai palvelua voidaan käyttää esteittä. Nämä haitat koskevat erityisesti start up sekä pieniä ja keskisuuria yrityksiä.

Zero-Rating on tärkeä perustelu pienille volyymirajoille (upload- tai download rajat). Internet-palvelujentarjoajat haluavat kannustaa sinua käyttämään sen omaa tai kumppaninsa online-palvelua. Jos palvelujentarjoajat saavat jättää nämä valitut palvelut pois volyymirajojesi laskennasta, on niillä parempi perustelu asettaa jatkossakin nämä mieluimmin vähän alhaisemmiksi, jotta ne hinnallisesti säilyttävät vahvan kilpailuasemansa. Ilman Zero-Ratingia nämä yritykset voivat tarjota suurempia datamääriä, joissa voidaan vapaasti päättää, kuinka niitä käytetään. On olemassa hyvin dokumentoituja tapauksia[Alankomaissa](http://dfmonitor.eu/downloads/Banning_zerorating_leads_to_higher_volume_caps_06022015.pdf) ja [Sloveniassa](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html), joissa tiukoilla Zero-Ratingenin kieltävillä verkkoneutraliteettilailla, mobiilit tarjoajat ovat kaksinkertaistaneet volyymirajansa.

## Saanko todella jotain ilmaiseksi, jos käytän Zero-Rating -tariffia? {#am-i-really-getting-something-for-free-when-i-use-a-zero-rating-programme}

Ensi silmäyksellä saattaisi todella näyttää siltä, että saisit jotain ilmaiseksi. Tämä vaikutelma on kuitenkin petollinen: todellisuudessa valintavapauttasi rajoitetaan internetissä ja palvelujentarjoajastasi tulee porttivahti. Ottakaamme esimerkiksi „Free Basics“-tarjous Facebookissa: Miksi Facebook voisi päättää, mitä palveluja ja sovellutuksia saisit käyttää? Mikä on Facebookin taloudellinen kannustin tarjota tällaista? Onko tämä todella ilmaista? Vastaus kuuluu Ei. Mikään ei ole ilmaista ja Zero-Rating voi vaikuttaa turvallisuuteesi, tietosuojaasi ja kilpailutilanteeseesi markkinoilla.

## Miten Zero-Rating voi vaikuttaa online-palvelujen tarjoajiin ja internetin monipuolisuuteen? {#how-can-zero-rating-affect-providers-of-online-services-and-the-diversity-of-the-internet-ecosystem}

Zero-Rating -sopimukset solmitaan Euroopassa lähes aina suurten internet-yritysten kuten Facebook tai Spotify kanssa. Nämä ovat usein molemminpuolisia yksinoikeussopimuksia, ts. sisällön tarjoaja sitoutuu yhteen ainoaan internet-palvelujentarjoajaan kulloisessakin maassa ja päinvastoin.

Zero-Rating on huono valinta asiakkaalle, koska se on katastrofaalinen online-taloudelle. Se voi auttaa vain suuria yrityksiä lujittamaan markkina-asemaansa ja eliminoimaan kilpailijansa. Me näemme tämän jo markkinoilla musiikin-streaming suoratoistona, jossa kuluttajan valintavapaus on huomattavasti kutistunut tällaisten yksinoikeutettujen Zero-Rating -tarjousten vuoksi.

Sen sijaan, että palvelujentarjoajat myisivät vain pääsyn internetiin, ne haluavat myydä sinulle suoraan enemmän online-sisältöjä, sovellutuksia ja palveluja, joita ne itse tai niiden kumppanit tarjoavat. Mikäli välittäjät tunkeutuvat mukaan markkinoille, internet-palvelujentarjoajat yrittävät rahastaa kaksinkertaisesti. Ensin maksat näille internet-yhteydestäsi. Tämän jälkeen sisältöjen, palvelujen ja sovellutusten tarjoajat maksavat päästäkseen palvelujentarjoajien asiakaskantaan, siis myös sinulle.

## Mikä on SaveTheInternet.eu tavoite Zero-Ratingin suhteen? {#what-is-the-goal-of-the-savetheinterneteu-campaign-when-it-comes-to-zero-rating}

Zero-Rating on selvästi verkkoneutraliteetin sääntöjen rikkomista ja se on siksi kiellettävä. Tämä käytäntö on kilpailun vastaista ja se loukkaa vapauttasi saavuttaa haluamasi sovellutukset, palvelut ja sisällöt, ja se loukkaa myös sisältöjen ja sovellutusten tarjoajien vapautta tehdä tarjouksensa rajoituksetta kaikissa verkoissa (kuten artikla 3(1) [EU-asetus](http://eur-lex.europa.eu/legal-content/DE/TXT/?uri=CELEX:32015R2120) vaatii). EU-asetus kieltää myös internet- ja sisällön tarjoajia tarjoamasta palveluja, jotka rajoittavat oikeuksiasi loppukuluttajana tai sisällön tarjoajana ([vertaa asetuksen artikla 3(2)](http://eur-lex.europa.eu/legal-content/DE/TXT/?uri=CELEX:32015R2120#d1e453-1-1)).

Mikäli volyymirajojen ylittämisen jälkeen Zero-Rating-tarjoukset ovat yhä vielä saavutettavissa, kun taas muu internet on lukittu tai estetty, tämä on selvä rikkomus määräyksiä vastaan verkkoneutraliteettia koskevan asetuksen turvaamisessa.


# Läpinäkyvyys {#transparency}

## Mitä etuja meillä on odotettavissa uusista verkkoneutraliteettisäännöksistä? {#what-benefits-can-we-expect-with-the-new-net-neutrality-rules}

Siitä on paljon etuja [EU-verkkoneutraliteettisäännös](http://eur-lex.europa.eu/legal-content/DE/TXT/?uri=CELEX:32015R2120). Läpinäkyvyydestä on se etu, että internet-palvelujentarjoajien on sopimuksissaan ilmoitettava, mikä on internet-yhteyden minimi, keskimääräinen ja maksimi kaistaleveys eikä ainoastaan teoreettista maksimia. Euroopan sääntelyviranomaisten yhteistyöelimen (BEREC) on selvitettävä, miten nämä arvot lasketaan ja mitä tulee tapahtumaan, jos yhteys useiden käyttäjien välillä jaetaan.

## Millaista läpinäkyvyyttä on odotettavissa uusista säännöksistä? {#what-type-of-transparency-can-be-expected-with-the-new-rules}

 [Asetus](http://eur-lex.europa.eu/legal-content/DE/TXT/?uri=CELEX:32015R2120) Tämä velvoittaa Internet-palvelujentarjoajat tiedottamaan liikenteenhallinnalle kaikista toimenpiteistä, joilla on vaikutus käyttäjän pääsyyn internettiin. Sääntelyviranomaiset tarvitsevat nyt selkeyttä siitä, mitä tämä tarkoittaa käytännössä.


# Lisää kysymyksiä {#other}

## Miten verkonneutraliteettia käsitellään muissa maailman maissa? {#how-is-net-neutrality-dealt-with-in-other-parts-of-the-world}

Nettineutraliteetista on USA:ssa, Kanadassa ja Chilessä annettu ankaria säännöksiä. Tuorein esimerkki on Intia, jossa hiljattain on otettu käyttöön kovat säännöt koskien Zero-Ratingia. Lisätietoja löytyy maailmanlaajuisesti osoitteesta [This Is Net Neutrality](https://www.thisisnetneutrality.org/#map).

„SaveTheInternet“-kampanjoita on myös muissa maissa. Muutama esimerkki:

- [USA](http://www.savetheinternet.com/sti-home)

- [Intia](http://www.savetheinternet.in/)

## Kuinka voin auttaa? {#how-can-i-help-you}

Sinulla on monta mahdollisuutta auttaa SaveTheInternet.eu toiminnassa:

- Levitä viestiä! Kerro ystävillesi tästä kampanjasta, verkkoneutraliteetista ja siitä, miksi on niin tärkeää toimia nyt. Vain jos useita henkilöitä korottaa äänensä, onnistumme suojaamaan online-oikeuksia ja -vapauksia.

- Käännä verkkosivu omalle kielellesi! Käännöksesi voit jättää osoitteeseen [Save The Internet bei Github](https://github.com/netzfreiheit/STI-UI).

- Käy sivuillamme! Mikäli kuulut johonkin järjestöön ja haluaisit olla mukana SaveTheInternet.eu toiminnassa, kirjoita meille. [info@savetheinternet.eu](mailto:info@savetheinternet.eu).

- Ilmoita verkkoneutraliteetin loukkauksesta osoitteeseen [Respect My Net](https://respectmynet.eu/).

Onko sinulla vielä muitakin hienoja ja luovia ideoita? Ota yhteys meihin. [info@savetheinternet.eu](mailto:info@savetheinternet.eu).

{{ END FAQ }}
