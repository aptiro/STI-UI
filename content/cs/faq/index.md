{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFORMACE](../#info)
- [FAQ](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Nejčastější dotazy

## [Síťová neutralita](#net-neutrality){: data-scroll="true"}
- [Co je to síťová neutralita?](#what-is-net-neutrality){: data-scroll="true"}
- [Jaký vliv má neutralita na mne a můj život?](#how-does-net-neutrality-influence-me-and-my-life){: data-scroll="true"}
- [Jak jsme se dostali až sem? K čemu došlo v EU?](#how-did-we-end-up-here-what-happened-in-the-eu){: data-scroll="true"}
- [Kdo je zapojen do debaty v Evropě?](#who-is-involved-in-the-debate-in-europe){: data-scroll="true"}
- [Kdo stojí za iniciativou SaveTheInternet.eu?](#who-is-behind-savetheinterneteu){: data-scroll="true"}

## [Specializované služby](#specialised-services){: data-scroll="true"}
- [Co jsou to specializované služby?](#what-are-specialised-services){: data-scroll="true"}
- [Co je příkladem služeb, které nejsou specializovanými službami?](#what-are-examples-of-services-that-are-not-specialised-services){: data-scroll="true"}
- [Jaká opatření se v zákonech EU zabývají specializovanými službami?](#what-safeguards-are-in-eu-law-to-deal-with-specialised-services){: data-scroll="true"}
- [Čeho je zapotřebí za účelem posílení opatření týkajících se specializovaných služeb a proč je to důležité?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Řízení provozu](#traffic-management){: data-scroll="true"}
- [Co je to řízení provozu?](#what-is-traffic-management){: data-scroll="true"}
- [Proč by mě mělo řízení provozu zajímat?](#why-should-i-care-about-traffic-management){: data-scroll="true"}
- [Neměli by mít poskytovatelé internetových služeb možnost řídit svoje sítě?](#shouldnt-internet-providers-be-allowed-to-manage-their-networks){: data-scroll="true"}
- [Jaký je cíl kampaně SaveTheInternet.eu, co se týče řízení provozu?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Kdy může poskytovatel začít řídit svoji síť?](#when-can-a-provider-start-managing-its-network){: data-scroll="true"}

## [Zero Rating](#zero-rating){: data-scroll="true"}
- [Co je to „zero rating“?](#what-is-zero-rating){: data-scroll="true"}
- [Proč představuje zero rating problém?](#why-is-zero-rating-a-problem){: data-scroll="true"}
- [Dostávám opravdu něco zdarma, pokud využívám program zero rating?](#am-i-really-getting-something-for-free-when-i-use-a-zero-rating-programme){: data-scroll="true"}
- [Může mít zero rating vliv na poskytovatele online služeb a diverzitu ekosystému Internetu?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Jaký je cíl kampaně SaveTheInternet.eu, co se týče zero ratingu?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Transparentnost](#transparency){: data-scroll="true"}
- [Jaké výhody můžeme od nových pravidel síťové neutrality očekávat?](#what-benefits-can-we-expect-with-the-new-net-neutrality-rules){: data-scroll="true"}
- [Jaký druh transparentnosti lze od nových pravidel očekávat?](#what-type-of-transparency-can-be-expected-with-the-new-rules){: data-scroll="true"}

## [Různé](#other){: data-scroll="true"}
- [Jakým způsobem se síťová neutralita řeší v jiných částech světa?](#how-is-net-neutrality-dealt-with-in-other-parts-of-the-world){: data-scroll="true"}
- [Jak vám mohu pomoci?](#how-can-i-help-you){: data-scroll="true"}


# Síťová neutralita {#net-neutrality}

## Co je to síťová neutralita? {#what-is-net-neutrality}

Síťová neutralita je zásada, dle které poskytovatelé přístupu k Internetu přenášejí data, aniž by je diskriminovali na základě původu, cíle nebo typu dat. To znamená, že neutralita zakazuje telekomunikačním operátorů blokovat či eliminovat obsah, aplikace nebo služby.

Síťová neutralita zaručuje online svobodu přístupu a distribuce libovolných informací. Tato základní zásada zajišťuje otevřenost, inovaci, konkurenční povahu a diverzitu Internetu.

## Jaký vliv má neutralita na mne a můj život? {#how-does-net-neutrality-influence-me-and-my-life}

Bez síťové neutrality...

1. Za omezenější přístup k Internetu byste platili více a váš poskytovatel internetových služeb by dohlížel na to, jaké online služby a aplikace se vám líbí.

2. Nové skvělé weby a vynálezy by nebyly tak rychle přístupné jako velké stávající americké weby. Možná by ani nepřežily tak dlouho, aby si získaly oblibu.

3. Trpěla by ekonomika i startupové projekty. Díky síťové neutralitě může kdokoliv přijít s novou službou, aniž by žádal o povolení, a využívat neutrální infrastruktury již od prvního dne. Pozbudeme-li této svobody, přijdeme o obrovský úspěch digitální ekonomicky a naši svobodu volby v postavení spotřebitele a komunikace v postavení občana.

4. Internet by byl pomalejší. Studie ukazují, že pokud by měli poskytovatelé služeb možnost prodávat konkurenční výhodu jen hrstce webů, bylo by pro ně výhodné zpomalit zbytek Internetu pro všechny ostatní. Přestože se může zdát, že dostáváte něco levnějšího, ve skutečnosti bude vaše volba omezenější a na využívání skutečného Internetu vám zbude menší limit pro stahování.

[Jak datové limity škodí spotřebitelům a inovacím](https://www.newamerica.org/oti/artificial-scarcity/)

[Jak škodí nezpoplatněné obsah (tzv. zero rating) holandským spotřebitelům](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Zero rating ve Slovinsku](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Jak jsme se dostali až sem? K čemu došlo v EU? {#how-did-we-end-up-here-what-happened-in-the-eu}

Mnoho nevládních organizací stojících za touto kampaní bojuje za síťovou neutralitu již od roku 2008. Jak se debata na toto téma rozvíjela, odhalovali jsme další a další porušení zásady síťové neutrality na Internetu. Když americký regulační úřad pro telekomunikace FCC přišel s prvním nařízením pro Internet, aby ochránil internetové pevné linky proti určitým formám síťové diskriminace, představovalo to pro síťovou neutralitu velký úspěch. Následně [ přijaly i některé ostatní země zákony a regulační rozhodnutí, aby síťovou neutralitu zajistily](https://www.thisisnetneutrality.org/#map). To platí například v Chile, Nizozemsku, Slovinsku, Indii a Kanadě.

V Evropské unii avšak jednání na toto téma probíhají velmi pomalu. Na návrh zákona ohledně síťové neutrality jsme museli čekat až do 11. září 2013. Návrh vytvořila Evropská komise.

Návrh z roku 2013 obsahoval několik zásadních nedostatkům, které by umožňovaly poskytovatelům Internetu síťovou neutralitu obcházet. Například prostřednictvím ustanovení o „speciálních službách“ by mohli poskytovatelé internetových služeb nabízet diskriminační prioritní přístup. Návrh by také umožňoval diskriminační blokování webových stránek, aplikací a obsahu – ohrožení právního řádu a svobody projevu.

Naštěstí Evropský parlament usilovně pracoval na odstranění těchto nedostatků a dne 3. dubna 2014 hlasoval ve prospěch jasných a závazných pravidel síťové neutrality. Přestože situace zprvu nevypadala růžově, vaše úsilí věnované iniciativě SaveTheInternet pomohlo parlamentu přijmout znění obsahující výkonná opatření zajišťující síťovou neutralitu. Toto rozhodnutí s nadšením přivítaly milióny lidí po celém světě.

Po tomto vítězství členské státy EU spojily své síly v Radě a pomalu během více než roku pokračovaly v ladění společného postoje. Odsouhlasily nové znění, které opět obsahovalo předešlé nedostatky a vedlo ke vzniku dalších. Bylo-li by takové znění Rady přijato, vytvořilo by placené rychlé kanály, umožnilo by v EU cenovou diskriminaci a posvětilo nezákonné a svévolné blokování legitimního obsahu.

S cílem pokročit v jednání a oslabit postavení Parlamentu tři instituce zahájily „neformální“ jednání v rámci tzv. [„trialogu“](https://edri.org/files/NN_process_infographics.pdf). Během nočního jednání konaného kolem druhé hodiny ranní dosáhly tyto tři instituce politické dohody. Dohodnuté znění obsahuje silné zásady, které v Evropě zajistí síťovou neutralitu. Nicméně některá ustanovení Směrnice jsou nejasná a bylo by možné je zneužít (toto znění bylo lepší než prvotní návrh Komise, ale horší než prvotní postoj Parlamentu). To může vést k nedostatkům, které by mohly umožnit na Internetu diskriminaci. O odstranění nejasností se pokusily pozměňovací návrhy uplatněné v Evropském Parlamentu při druhém čtení. Směrnice se však zabývá také odstraněním poplatků za roaming, což společně se skutečností, že ke změně dohodnutého znění bylo zapotřebí absolutní většiny členů Parlamentu, vedlo k tomu, že pozměňovací návrhy přijaty nebyly. Jinými slovy, Evropský parlament rozhodl, že o nejasnostech znění směrnice budou rozhodovat regulační orgány.

## Kdo je zapojen do debaty v Evropě? {#who-is-involved-in-the-debate-in-europe}

V současnosti jsou regulační orgány vystaveny silnému lobbistickému tlaku telekomunikačních společností, které chtějí zachovat a rozšířit svoje diskriminační obchodní modely, a výrobců zařízení, kteří chtějí prodávat větší množství síťových zařízení a nechtějí dohlížet na datové přenosy, které to umožňují.

Na straně zastánců síťové neutralitu tedy povětšinou stojí občanská společnost a spotřebitelské organizace a startupové projekty, veřejnoprávní rozhlasy a televize, knihovny a univerzity.

Ale rozhodujícím faktorem většiny debat o síťové neutralitě je veřejnost, **jinými slovy vy sami**. Zapojí-li se do této debaty dostatek lidí, můžeme počtem převýšit lobby odpůrců síťové neutrality, můžeme získat prostor pro vyjádření těch správných argumentů a zvítězit.

## Kdo stojí za iniciativou SaveTheInternet.eu? {#who-is-behind-savetheinterneteu}

SaveTheInternet je společná kampaň 23 evropských nevládních organizací, které se věnují ochraně občanských svobod na internetu. Tato kampaň byla vytvořena, abychom v rámci přípravy evropské směrnice o síťové neutralitě spojili občany se zákonodárci. Kampaň byla zahájena v prosinci 2012 na konferenci 30c3 a od té doby prochází neustále aktualizací, aby sledovala legislativní a regulační proces.

Jste-li součástí jakékoliv organizace a chcete-li se stát stoupencem nebo pomoci tyto informace šířit, obraťte se na nás na adrese [info@savetheinternet.eu](mailto:info@savetheinternet.eu).


# Specializované služby {#specialised-services}

## Co jsou to specializované služby? {#what-are-specialised-services}

Specializovaná služba je jakákoliv služba poskytovaná prostřednictvím připojení k Internetu, u které poskytovatel internetového připojení zajišťuje určitou kvalitu navíc. Dle této [Směrnice](http://eur-lex.europa.eu/legal-content/EN/TXT/?uri=CELEX:32015R2120) musí být taková optimalizace objektivně nutná pro zajištění přístupu k takové elektronické službě a nesmí jednoduše představovat přidělení priority takové službě. Poskytoval přístupu musí také zajistit, že je na síti dostatečná kapacita, aby nedošlo ke zhoršení kvality internetového přístupu. Tuto nutnost musí ověřit národní telekomunikační regulační úřad. Stručně řečeno, u „specializované služby“ se nesmí jednat o diskriminační vyhrazení rychlého připojení pro určitou službu, tzv. „rychlý pruh“.

Skutečné specializované služby nemají s Internetem nic společného. Jedná se o služby, které mohou využívat stejnou technologii a někdy i stejnou fyzickou architekturu, nejsou ovšem součástí globálního Internetu, protože vyžadují takovou úroveň kvality, které nelze na Internetu dosáhnout.

## Co je příkladem služeb, které nejsou specializovanými službami? {#what-are-examples-of-services-that-are-not-specialised-services}

Specializované služby nejsou služby, které lze poskytovat prostřednictvím Internetu. Problém spočívá v tom, že nesmíme dovolit, aby byly stávající online služby nově klasifikovány jako specializované služby. Za takové situace by mohla jakákoliv společnost disponující dostatečnými finančními prostředky nakoupit prioritu pro vlastní služby, díky čemuž by získala nekorektní zvýhodnění oproti ostatním, čímž by docházelo k omezení konkurenčního prostředí, inovací a možnosti volby.

## Jaká opatření se v zákonech EU zabývají specializovanými službami? {#what-safeguards-are-in-eu-law-to-deal-with-specialised-services}

[Směrnice](http://eur-lex.europa.eu/legal-content/EN/TXT/?uri=CELEX:32015R2120) stanoví pět opatření, co se týče ustanovení o specializovaných službách:

1. Specializované služby nelze využívat k obcházení ustanovení o opatřeních řízení provozu. Poskytovatelé internetových služeb nesmí upřednostňovat specializované služby před srovnatelným obsahem, aplikacemi nebo službami dostupnými prostřednictvím služeb přístupu k Internetu.

2. Specializované služby musí být optimalizovány tak, aby zajišťovaly určitou kvalitu požadavků na službu z hlediska obsahu, aplikací nebo služby, které jsou nezbytné pro zásadní fungování dotyčného obsahu, aplikace nebo služby.

3. Specializované služby nesmí být možné využít nebo nabízet jako náhradu služeb přístupu k Internetu.

4. Specializované služby lze nabízet pouze v případě, že je k dispozici dostatečná síťová kapacita, aby je bylo možné nabízet spolu s poskytovanou službou přístupu k Internetu.

5. Specializované služby nesmí být poskytovány na úkor dostupnosti a obecné kvality služeb přístupu k internetu.

## Čeho je zapotřebí za účelem posílení opatření týkajících se specializovaných služeb a proč je to důležité? {#what-is-required-to-strengthen-the-safeguards-on-specialised-services-and-why-is-this-important}

Před uvedení nové specializované služby na trhu musí být služba prověřena regulačním úřadem z hlediska těchto pěti opatření. Pokud by byly prověřovány až poté, co na ně někdo podá stížnost, může trvat i několik let, než je diskriminační produkt, který byl shledán v rozporu se zákonem, odstraněn. Telekomunikační operátoři, kteří nepřejí konkurenčnímu prostředí, využívají běžnou strategii, jak se zbavit inovativní konkurence. Ta spočívá ve zneužívání vleklosti a nákladů soudních řízení a regulačních úřadů.

Optimalizace specializovaných služeb musí být objektivně nutná pro zajištění fungování takové služby a nesmí představovat pouhé účelové zvýhodnění před konkurencí. Vyskytuje-li se na otevřeném Internetu srovnatelná služba, pak nesmí být specializovaná služba povolena.


# Řízení provozu {#traffic-management}

## Co je to řízení provozu? {#what-is-traffic-management}

Řízení provozu umožňuje poskytovatelům internetových služeb řídit datové přenosy ve svých sítích. To lze realizovat tak, že poskytovatelé internetových služeb přidělí prioritu určitým komunikacím a zpomalí ostatní. Dle Směrnice lze tento postup uplatnit v případě, že je to důvodné, transparentní, nediskriminační a přiměřené. Řízení provozu musí být dočasné a nesmí se jednat o standardní součást konfigurace sítě. Obecným pravidlem také je, že řízení provozu musí nakládat se všemi aplikacemi rovnocenně a smí rozlišovat různé kategorie provozu pouze za velmi omezených okolností.

## Proč by mě mělo řízení provozu zajímat? {#why-should-i-care-about-traffic-management}

Řízení provozu má vliv na vaše každodenní používání Internetu. Pokud během přehrávání videa Netflix neustále probíhá ukládání do vyrovnávací paměti, dochází k přerušování internetového hovoru nebo nelze hrát online hru, pak může být příčinou řízení provozu ze strany poskytovatele internetových služeb.

Dochází-li ke zneužívání pravidel EU, pak lze online služby, které používáte, zpomalit na takovou úroveň, že je nebude možné vůbec používat. Současně mohou konkurenční služby podporované vaším poskytovatelem internetových služeb fungovat zcela normálně.

Řízení provozu nesmí nikdy zasahovat do vaší svobody v postavení koncového uživatele nebo poskytovatele online služeb. Úkolem poskytovatele internetových služeb je řídit síť ve vztahu ke všem službám co nejlepším způsobem, ale ne rozhodovat o významu, charakteru a zákonnosti internetového obsahu, služeb nebo aplikacím, ke kterým chcete přistupovat.

## Neměli by mít poskytovatelé internetových služeb možnost řídit svoje sítě? {#shouldnt-internet-providers-be-allowed-to-manage-their-networks}

Poskytovatelé internetových služeb by samozřejmě měli mít možnost řídit své sítě. Nicméně tak musí činit takovým způsobem, který nerozlišuje na základě obsahu, aplikace nebo služeb používaných vámi nebo jinými uživateli Internetu. [To je proveditelné](https://tools.ietf.org/html/rfc6057) a podporováno [detailní analýza](http://apps.fcc.gov/ecfs/document/view?id=60001032169).

Alternativně může poskytovatel internetových služeb klasifikovat pakety dat na základě kritérií, která stanoví, což způsobuje zpomalení určitých aplikací a zrychlení ostatních. To může být založeno na technických požadavcích služby (např. citlivost na čas, citlivost na kolísání zpoždění), nebo funkci, kterou služba uživatelům nabízí (telefonická, streamování videa, streamování hudby, herní apod.). Tento druhý přístup se nazývá řízení provozu na základě provozní třídy. Vzhledem k tomu, že šifrované přenosy dat nelze kategorizovat, jedním z rizik tohoto přístupu je možnost, že takovým datům bude automaticky přidělena nižší rychlost, tj. „pomalý pruh“ (nepocházejí-li od velkého poskytovatele, kde lze typ dat odhadnout). Odrazování od využívání šifrování je evidentně nevhodné vzhledem k zajišťování soukromí a zpomalování šifrovaných dat od malých poskytovatelů je v rozporu s pravidly hospodářské soutěže.

Lze tedy říci, že opatření řízení provozu dle provozní třídy jsou:

- Méně transparentní než opatření bez rozlišení aplikace, protože koncový uživatel neví, jakým způsobem bude konkrétní obsah a služby, které využívá, kategorizovány.

- Více diskriminační než opatření bez rozlišení aplikace, protože zde existuje riziko nesprávné kategorizace aplikací, diskriminace šifrovaných přenosů a umožnění chování narušujícího hospodářskou soutěž.

- Méně přiměřené než opatření bez rozlišení aplikace, protože jsou vždy méně rušivé a lepší z hlediska volby uživatele.

## Jaký je cíl kampaně SaveTheInternet.eu, co se týče řízení provozu? {#what-is-the-goal-of-savetheinterneteu-when-it-comes-to-traffic-management}

[Směrnice](http://eur-lex.europa.eu/legal-content/EN/TXT/?uri=CELEX:32015R2120) stanoví jasnou tříčlennou hierarchii řízení provozu, která bude vyjádřena jasnými a závaznými pravidly [viz Článek 3(3) dílčí odstavce 1 až 3](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1). Poskytovatel internetových služeb bude vždy usilovat o řešení problémů na síti pomocí opatření bez rozlišení aplikací, tj. pomocí opatření, která jsou nezávislá na konkrétních vlastnostech obsahu, aplikací, služeb či zařízení. Dojde-li k vyčerpání všech dostupných opatření bez rozlišení aplikace a není-li problém přesto tímto způsobem vyřešen, je poskytovatelům internetových služeb dovoleno přistoupit k opatřením dle provozní třídy.

Řízení provozu je nezbytné pro řešení přetížení sítě a zajištění její integrity a bezpečnosti. Ale řízení provozu by mělo stejně jako dozorová opatření využívat nejméně rušivá opatření, pouze pro konkrétní účel a po omezenou dobu, a to v případě, je-li to k dosažení legitimního cíle skutečně nutné.

## Kdy může poskytovatel začít řídit svoji síť? {#when-can-a-provider-start-managing-its-network}

Dle [Směrnice](http://eur-lex.europa.eu/legal-content/EN/TXT/?uri=CELEX:32015R2120) mohou poskytovatelé internetových služeb začít řídit síť v případě, že k přetížení sítě skutečně dojde, nebo v případech, kdy usilují o minimalizaci bezprostředně hrozícího přetížení. Tato druhá možnost musí být regulačními úřady vyložena tak, aby neumožňovala sklouznutí tohoto ustanovení k situacím, kdy bude síť „řízena“ neustále, a to i v případě, že to není nutné.

Navrhujeme, aby byla tato druhá možnost přijatelná pouze v případech, kdy kromě množství provozu procházejícího určitým síťovým centrem existují ještě jiné ukazatele (např. množství předplatitelů připojených k jedné síťové buňce). Pro řízení provozu musí vždy existovat konkrétní a skutečná potřeba.


# Zero Rating {#zero-rating}

## Co je to „zero rating“? {#what-is-zero-rating}

Tzv. „zero rating“ (nezpoplatnění) je obchodní praktika, kdy data stažená z určitých aplikací či služeb nejsou započítávána do předplatitelova měsíčního limitu pro stahování. Zero rating se tedy chová různým způsobem k různým přenosům dat, takže jsou různé přenosy nabízeny za zpoplatnění jinými cenami. Přestože se z technického hlediska liší od klasických porušení síťové neutrality, prakticky vzato, umožňuje poskytovateli internetových služeb ovlivňovat, které aplikace a služby se používají a které ne.

## Proč představuje zero rating problém? {#why-is-zero-rating-a-problem}

Tímto způsobem může mít poskytovatel internetových služeb pod kontrolou služby, které využíváte nebo budete využívat. Jakákoliv konkurence (hlavně startupové projekty a malé a střední podniky) ve vztahu k aplikaci či službě, na kterou se zero rating vztahuje, jsou ve velké nevýhodě, protože za možnost mít volný přístup k využívání jejich aplikace či služby musíte platit navíc.

Zero rating je hlavním důvodem nízkých datových limitů (datové limity představují limity pro nahrávání či stahování dat). Poskytovatelé internetových služeb chtějí, abyste využívali jejich vlastní online služby nebo služby jejich partnerů. Mají-li poskytovatelé internetových služeb možnost vyloučit tyto vybrané služby z vašeho datového limitu, pak mají důvod takový limit zachovat na relativně nízké úrovni, aby zachovali také svoji velkou konkurenční výhodu. Bez zero ratingu by vám mohly tyto společnosti nabízet větší objem dat, který byste měli k dispozici, a mohli svobodně rozhodovat, jak jej využijete. Existují důkladně zdokumentované případy [v Nizozemsku](http://dfmonitor.eu/downloads/Banning_zerorating_leads_to_higher_volume_caps_06022015.pdf) a ve [Slovinsku](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html) , kdy díky přísným zákonům na ochranu síťové neutrality zakazujícím zero rating zvýšili mobilní operátoři datové limity uživatelů na dvojnásobek.

## Dostávám opravdu něco zdarma, pokud využívám program zero rating? {#am-i-really-getting-something-for-free-when-i-use-a-zero-rating-programme}

Na první pohled by se mohlo zdát, že dostáváte něco zadarmo. Ve skutečnosti je tomu právě naopak. Vaše svoboda volby na Internetu je omezena a váš poskytovatel internetových služeb se staví do role zprostředkovatele. Například, co se týče případu programu Free Basics na Facebooku, proč by to měl být Facebook, kdo rozhoduje, které služby a aplikace můžete využívat? Jaké ekonomické pohnuty Facebook má, aby tento program vůbec nabízel? Je skutečně zdarma? Odpověď je ne. Nic není zadarmo. Zero rating má negativní vliv na vaši bezpečnost, soukromí a konkurenční prostředí na trhu.

## Může mít zero rating vliv na poskytovatele online služeb a diverzitu ekosystému Internetu? {#how-can-zero-rating-affect-providers-of-online-services-and-the-diversity-of-the-internet-ecosystem}

Dohody o zero rating v Evropě probíhají téměř vždy s velkými internetovými společnosti, jako např. Facebook a Spotify. Tyto dohody obvykle obsahují vzájemný závazek exkluzivity, což znamená, že poskytovatel obsahu se zavazuje využívat výhradně jediného operátora v dané zemi a naopak.

Zero rating má negativní vliv na volbu uživatele, protože je pro online ekonomiku zničující. Pomáhá pouze velkým společnostem k upevnění jejich postavení na trhu a likviduje konkurenci. Tohoto jevu jsme již svědky například na trhu se streamování hudby, kde svobodu volby spotřebitelů výrazně omezily právě nabídky zero ratingu.

Místo toho, aby vám poskytovatelé internetových služeb jednoduše prodávali přístup na Internet, čím dál více usilují o tom, aby vám prodávali přímo online obsah, aplikace a služby poskytované buď jimi samotnými, nebo jejich partnery. Tím, že si poskytovatelé internetových služeb osobují postavení prostředníků, usilují o to, nechat si zaplatit dvakrát. Zaprvé, vy jim platíte za připojení na Internet. A za druhé, poskytovatelé služeb a aplikací jim platí za přístup k jejich zákaznické základně, do které patříte i vy.

## Jaký je cíl kampaně SaveTheInternet.eu, co se týče zero ratingu? {#what-is-the-goal-of-the-savetheinterneteu-campaign-when-it-comes-to-zero-rating}

Zero rating představuje jasné porušení pravidel síťové neutrality, a proto je nutné jej zakázat. Toto chování je v rozporu s ochranou hospodářské soutěže a zasahuje do svobodného používání a přístupu k aplikacím, službám a obsahu, které si přejete používat, a svobody poskytovatelů obsahu a aplikací uplatňovat svoji nabídku bez omezení na všech sítích (jak vyžaduje Článek 3(1) [Směrnice EU](http://eur-lex.europa.eu/legal-content/EN/TXT/?uri=CELEX:32015R2120) ). Směrnice EU také zakazuje poskytovatelům internetových služeb a obsahu nabízet služby, které by omezovaly práva vás jako koncového uživatele či poskytovatele obsahu [(srov. Článek 3(2) Směrnice)](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1).

Dojde-li k překročení datových limitů a určité služby, na které se vztahuje zero rating, jsou stále přístupné, i když je zbytek Internetu zablokován nebo přetížen, pak se jedná o jasné porušení ostatních ustanovení Směrnice zajišťujících síťovou neutralitu.


# Transparentnost {#transparency}

## Jaké výhody můžeme od nových pravidel síťové neutrality očekávat? {#what-benefits-can-we-expect-with-the-new-net-neutrality-rules}

Existuje mnoho výhod, které nám [Směrnice EU o sítové neutralitě přináší](http://eur-lex.europa.eu/legal-content/EN/TXT/?uri=CELEX:32015R2120). V oblasti transparentnosti je jednou z nich požadavek vůči poskytovatelům internetových služeb, aby ve smlouvách místo teoretického maxima vždy uváděli minimální, průměrnou a maximální šířku pásma jakéhokoliv internetového připojení. Rada Sdružení evropských regulačních orgánů v oblasti elektronických komunikací neboli Evropského telekomunikačního úřadu (BEREC) bude muset objasnit, jak se tyto hodnoty vypočítávají a co musí následovat, je-li připojení sdíleno více než jedním uživatelem.

## Jaký druh transparentnosti lze od nových pravidel očekávat? {#what-type-of-transparency-can-be-expected-with-the-new-rules}

[Směrnice](http://eur-lex.europa.eu/legal-content/EN/TXT/?uri=CELEX:32015R2120) vyžaduje, aby poskytovatelé internetových služeb uváděli informace o všech opatřeních řízení provozu, které ovlivňují přístup uživatele k Internetu. Regulační úřady nyní žádají vstupní informace o tom, co to znamená v praxi.


# Různé {#other}

## Jakým způsobem se síťová neutralita řeší v jiných částech světa? {#how-is-net-neutrality-dealt-with-in-other-parts-of-the-world}

Ve Spojených státech amerických, Kanadě a Chile jsou zavedena přísná pravidla síťové neutrality. Nejnovějším příkladem je Indie, která v nedávné době přijala přísná pravidla týkající se zero ratingu. Podrobnější informace naleznete na webu [This Is Net Neutrality](https://www.thisisnetneutrality.org/#map)

I ostatní země se zapojily do kampaně SaveTheInternet.
Zde uvádíme několik příkladů:

- [USA](http://www.savetheinternet.com/sti-home)

- [Indie](http://www.savetheinternet.in/)

## Jak vám mohu pomoci? {#how-can-i-help-you}

Iniciativu SaveTheInternet.eu můžete podpořit mnoha způsoby:

- Pomozte šířit tyto informace! Povězte o této kampani, síťové neutralitě a důvodech, proč je nutné okamžitě jednat, svým přátelům. Naše práva a svobody budeme schopni chránit pouze tehdy, promluvíme-li hlasem velkého množství osob.

- Přeložte web do rodného jazyka! Můžete tak učinit prostřednictvím [Save The Internet na platformě GitHub](https://github.com/netzfreiheit/STI-UI)

- Přidejte se k nám! Jste-li členem organizace a chcete-li se přidat ke kampani SaveTheInternet.eu, obraťte se na nás prosím prostřednictvím adresy [info@savetheinternet.eu](mailto:info@savetheinternet.eu)

- Porušování síťové neutrality hlaste prostřednictvím webu [Respect My Net](https://respectmynet.eu/)

Maté další skvělé a tvořivé nápady? Pak se na nás obraťte prostřednictvím [info@savetheinternet.eu](mailto:info@savetheinternet.eu)

{{ END FAQ }}
