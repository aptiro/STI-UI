{{ BEGIN FAQ NAVIGATION }}
{{ BEGIN NAVIGATION }}
{: .navigation__sections}
- [INFORMATIE](../#info)
- [VEELGESTELDE VRAGEN](#)
{{ END NAVIGATION }}
{{ END FAQ NAVIGATION }}

{{ BEGIN FAQ }}
# Veelgestelde Vragen

## [Netneutraliteit](#net-neutrality){: data-scroll="true"}

- [Wat is netneutraliteit?](#what-is-net-neutrality){: data-scroll="true"}
- [Wat betekent netneutraliteit voor mij persoonlijk?](#how-does-net-neutrality-influence-me-and-my-life){: data-scroll="true"}
- [Hoe zijn we hier terechtgekomen? Wat is er in de EU gebeurd?](#how-did-we-end-up-here-what-happened-in-the-eu){: data-scroll="true"}
- [Wie is er betrokken bij het debat in Europa?](#who-is-involved-in-the-debate-in-europe){: data-scroll="true"}
- [Wie zit er achter SaveTheInternet.eu?](#who-is-behind-savetheinterneteu){: data-scroll="true"}

## [Gespecialiseerde diensten](#specialised-services){: data-scroll="true"}
- [Wat zijn gespecialiseerde diensten?](#what-are-specialised-services){: data-scroll="true"}
- [Wat zijn voorbeelden van diensten die niet gespecialiseerd zijn?](#what-are-examples-of-services-that-are-not-specialised-services){: data-scroll="true"}
- [Welke waarborgen biedt de EU-wetgeving met betrekking tot gespecialiseerde diensten?](#what-safeguards-are-in-eu-law-to-deal-with-specialised-services){: data-scroll="true"}
- [Hoe kunnen de waarborgen voor gespecialiseerde diensten worden versterkt en waarom is dit belangrijk?](#what-is-required-to-strengthen-the-safeguards-on-specialised-services-and-why-is-this-important){: data-scroll="true"}

## [Verkeersbeheer](#traffic-management){: data-scroll="true"}
- [Wat is verkeersbeheer?](#what-is-traffic-management){: data-scroll="true"}
- [Waarom zou ik me zorgen maken over verkeersbeheer?](#why-should-i-care-about-traffic-management){: data-scroll="true"}
- [Moeten we beheer van netwerken niet aan internetproviders overlaten?](#shouldnt-internet-providers-be-allowed-to-manage-their-networks){: data-scroll="true"}
- [Wat is het doel van SaveTheInternet.eu voor wat betreft verkeersbeheer?](#what-is-the-goal-of-savetheinterneteu-when-it-comes-to-traffic-management){: data-scroll="true"}
- [Wanneer kunnen providers beginnen hun netwerk te beheren?](#when-can-a-provider-start-managing-its-network){: data-scroll="true"}

## [Zero Rating](#zero-rating){: data-scroll="true"}
- [Wat is zero rating?](#what-is-zero-rating){: data-scroll="true"}
- [Waarom is zero rating een probleem?](#why-is-zero-rating-a-problem){: data-scroll="true"}
- [Krijg ik echt iets gratis als ik een zero rating-programma gebruik?](#am-i-really-getting-something-for-free-when-i-use-a-zero-rating-programme){: data-scroll="true"}
- [Welke invloed kan zero rating hebben op aanbieders van onlinediensten en de diversiteit van het internetecosysteem?](#how-can-zero-rating-affect-providers-of-online-services-and-the-diversity-of-the-internet-ecosystem){: data-scroll="true"}
- [Wat is het doel van de SaveTheInternet.eu-campagne voor wat betreft zero rating?](#what-is-the-goal-of-the-savetheinterneteu-campaign-when-it-comes-to-zero-rating){: data-scroll="true"}

## [Transparantie](#transparency){: data-scroll="true"}
- [Welke voordelen zijn te verwachten van de nieuwe regels voor netneutraliteit?](#what-benefits-can-we-expect-with-the-new-net-neutrality-rules){: data-scroll="true"}
- [Welk soort transparantie is te verwachten van de nieuwe regels?](#what-type-of-transparency-can-be-expected-with-the-new-rules){: data-scroll="true"}

## [Overigen](#other){: data-scroll="true"}
- [Hoe wordt netneutraliteit in andere delen van de wereld aangepakt?](#how-is-net-neutrality-dealt-with-in-other-parts-of-the-world){: data-scroll="true"}
- [Hoe kan ik helpen?](#how-can-i-help-you){: data-scroll="true"}



# Netneutraliteit {#net-neutrality}

## Wat is netneutraliteit? {#what-is-net-neutrality}

Netneutraliteit is het beginsel dat internetproviders gegevens transporteren zonder discriminatie op grond van het type gegevens of de oorsprong of bestemming van de gegevens. Dit betekent dat het voor telecommunicatie-exploitanten verboden is om inhoud, toepassingen of diensten te blokkeren of de kwaliteit ervan te verlagen.

Netneutraliteit zorgt ervoor dat u online over de vrijheid beschikt om naar wens informatie op te roepen en te delen. Dit grondbeginsel waarborgt de openheid, innovatie, concurrentie en diversiteit van internet.

## Wat betekent netneutraliteit voor mij persoonlijk? {#how-does-net-neutrality-influence-me-and-my-life}

Als er geen netneutraliteit was...

1. U zou meer betalen voor minder internet, en de internetprovider zou poortwachter worden tussen u en uw favoriete onlinediensten en -toepassingen.

2. Coole nieuwe websites en uitvindingen zouden niet zo snel en toegankelijk zijn als de grote, bestaande Amerikaanse websites. Ze zouden misschien niet eens lang genoeg overeind blijven om populair te worden.

3. De economie en startende bedrijven zouden eronder te lijden hebben. Met netneutraliteit kan iedereen een nieuwe dienst uitvinden zonder om toestemming te vragen en van het begin af aan profiteren van een wereldwijde, neutrale infrastructuur. Als we deze vrijheid kwijtraken, verliezen we een groot deel van het enorme economische succes van de digitale economie, en onze vrijheid om te kiezen als consument en om te communiceren als burger.

4. Internet zou langzamer zijn. Onderzoek heeft aangetoond dat als internetproviders een concurrentievoordeel aan een paar websites mochten verkopen, ze er baat bij zouden hebben om de rest van internet langzamer te maken voor alle anderen. Zelfs als je iets op het eerste gezicht goedkoop krijgt, heb je in werkelijkheid minder opties en is je downloadlimiet voor gebruik van het echte internet verlaagd.

[Hoe datalimieten slecht zijn voor consumenten en innovatie](https://www.newamerica.org/oti/artificial-scarcity/)

[Hoe zero rating nadelig was voor Nederlandse consumenten](http://dfmonitor.eu/downloads/Banning_zerorating_leads_to_higher_volume_caps_06022015.pdf)

[Zero rating in Slovenië](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html)

## Hoe zijn we hier terechtgekomen? Wat is er in de EU gebeurd? {#how-did-we-end-up-here-what-happened-in-the-eu}

Veel van de ngo's achter deze campagne maken zich al sinds 2008 sterk voor netneutraliteit. Naarmate het debat vorderde, zagen we steeds meer overtredingen van het beginsel van netneutraliteit op internet. Toen de Amerikaanse telecomregulator FCC zijn eerste internetverordening uitvaardigde om internet via vaste lijn te beschermen tegen bepaalde vormen van netwerkdiscriminatie, was dit een groot succes voor netneutraliteit. Sindsdien [ hebben ook andere landen wet- en regelgeving ter waarborging van netneutraliteit ingevoerd](https://www.thisisnetneutrality.org/#map). Dit is bijvoorbeeld gebeurd in Chili, Nederland, Slovenië, India en Canada.

In de Europese Unie verliep het debat erg traag. Pas op 11 september 2013 kwam er een voorstel voor een Europese wet betreffende netneutraliteit. Dit voorstel was afkomstig van de Europese Commissie.

Het voorstel van 2013 bevatte verschillende problematische achterdeurtjes waardoor internetproviders het principe van netneutraliteit zouden kunnen omzeilen. Door een bepaling betreffende 'gespecialiseerde diensten' zouden ISP's bijvoorbeeld discriminerende prioritaire toegang mogen aanbieden. Het voorstel zou ook de weg hebben geopend voor discriminerende blokkering van websites, toepassingen en inhoud — een bedreiging voor de rechtsstaat en voor vrijheid van meningsuiting.

Gelukkig heeft het Europees Parlement hard gewerkt om deze achterdeurtjes te sluiten, en op 3 april 2014 stemde het vóór duidelijke en bindende regels voor netneutraliteit. Al zag de situatie er aanvankelijk niet rooskleurig uit, uw inspanningen met SaveTheInternet hebben het Parlement geholpen een tekst met sterke garanties voor netneutraliteit aan te nemen. Dit besluit werd door miljoenen mensen overal ter wereld toegejuicht.

Na deze overwinning zijn de EU-lidstaten in de Raad bijeengekomen en hebben ze geleidelijk een gemeenschappelijk standpunt uitgehamerd, wat een jaar heeft geduurd. Ze bereikten een akkoord over een nieuwe tekst die achterdeurtjes terugbracht en nieuwe achterdeurtjes creëerde. De tekst van de Raad, indien aangenomen, zou de weg hebben vrijgemaakt voor betaalde snelle verbindingen, prijsdiscriminatie in de EU en de illegale en willekeurige blokkering van wettelijke inhoud.

Om de gesprekken vlot te trekken en de positie van het Parlement te ondermijnen, begonnen de drie instellingen 'informele' onderhandelingen binnen het zogenoemde ['trialoogproces'](https://edri.org/files/NN_process_infographics.pdf). In een nachtelijke vergadering rond 2 uur 's ochtends zijn de drie instellingen tot een politiek akkoord gekomen. Deze tekst bevat sterke principes om netneutraliteit in Europa te realiseren. Enkele bepalingen van de Verordening zijn echter niet duidelijk en lenen zich tot misbruik (wat beter is dan het aanvankelijke voorstel van de Commissie maar slechter dan het beginstandpunt van het Parlement). Dit kan leiden tot achterdeurtjes waardoor de weg wordt geopend voor discriminatie op internet. Bij de stemming over de 2e lezing in het Europees Parlement is met amendementen geprobeerd om helderheid te brengen. De Verordening stelt echter ook de afschaffing van dataroamingkosten aan de orde; bovendien was voor het wijzigen van de overeengekomen tekst een volstrekte meerderheid van alle parlementsleden nodig. Deze factoren hebben ertoe geleid dat geen van amendementen is aangenomen. Met andere woorden, het Europees Parlement besloot dat de regelgevende instanties een beslissing moesten vellen over de onduidelijkheden van de tekst.

## Wie is er betrokken bij het debat in Europa? {#who-is-involved-in-the-debate-in-europe}

Momenteel worden de regelgevende instanties zwaar onder druk gezet door telecombedrijven die hun discriminerende bedrijfsmodellen willen behouden en uitbreiden, en door apparatuurfabrikanten, die meer netwerkapparatuur voor de controle van dataverkeer willen verkopen.

De voorstanders van netneutraliteit zijn voornamelijk te vinden onder maatschappelijke en consumentenorganisaties, evenals startende bedrijven, publieke omroepen, bibliotheken en universiteiten.

Maar de doorslaggevende factor in de meeste debatten over netneutraliteit is het grote publiek, **ofwel u**. Als genoeg mensen aan het debat deelnemen, kunnen we de tegenstanders van netneutraliteit de baas, kunnen we de goede argumenten naar voren brengen en winnen.

## Wie zit er achter SaveTheInternet.eu? {#who-is-behind-savetheinterneteu}

SaveTheInternet is de gezamenlijke campagne van 23 Europese ngo's die zich inspannen om burgerlijke vrijheden op internet te beschermen. Deze campagne is opgezet om mensen in contact te brengen met beleidsmakers in de aanloop naar de EU-verordening betreffende netneutraliteit. De campagne is gestart tijdens de 30C3-conferentie in december 2012 en is sindsdien steeds geactualiseerd om het wet- en regelgevingsproces te volgen.

Als u bij een organisatie werkt en supporter wilt worden of wilt helpen de boodschap te verspreiden, stuur ons dan een e-mail via [info@savetheinternet.eu](mailto:info@savetheinternet.eu).


# Gespecialiseerde Diensten {#specialised-services}

## Wat zijn gespecialiseerde diensten? {#what-are-specialised-services}

Een gespecialiseerde dienst is een via de internetverbinding verstrekte dienst waaraan door de internetprovider extra kwaliteit wordt toegevoegd. Volgens de [Verordening](http://eur-lex.europa.eu/legal-content/EN/TXT/?uri=CELEX:32015R2120) moet elke dergelijke optimalisering objectief noodzakelijk zijn om toegang tot de elektronische dienst te verschaffen, en niet om de dienst eenvoudig voorrang te geven. De internetprovider moet er ook voor zorgen dat er genoeg capaciteit op het netwerk is, zodat de kwaliteit van de internettoegang niet wordt aangetast. Deze noodzaak moet worden gecontroleerd door de nationale regelgevende instantie voor telecommunicatie. Kortom, een 'gespecialiseerde dienst' mag geen discriminerende snelle verbinding zijn.

Echte gespecialiseerde diensten hebben niets te maken met internet. Het zijn diensten die mogelijk dezelfde technologie en soms zelf dezelfde fysieke architectuur gebruiken, maar ze maken geen deel uit van het wereldwijde internet, omdat ze een kwaliteitsniveau vereisen waarin internet niet kan voorzien.

## Wat zijn voorbeelden van diensten die niet gespecialiseerd zijn? {#what-are-examples-of-services-that-are-not-specialised-services}

Gespecialiseerde diensten zijn niet diensten die via internet kunnen worden geleverd. Het probleem dat moet worden vermeden, is dat bestaande onlinediensten zich als gespecialiseerde diensten laten herclassificeren. In zo'n scenario kan een bedrijf met genoeg geld voorrang voor zijn diensten kopen, waardoor het een oneerlijk voordeel ten opzichte van anderen zou krijgen, wat weer zou leiden tot verminderde concurrentie, innovatie en keuze.

## Welke waarborgen biedt de EU-wetgeving met betrekking tot gespecialiseerde diensten? {#what-safeguards-are-in-eu-law-to-deal-with-specialised-services}

De [Verordening](http://eur-lex.europa.eu/legal-content/EN/TXT/?uri=CELEX:32015R2120) definieert vijf waarborgen voor het aanbieden van gespecialiseerde diensten:

1. Gespecialiseerde diensten mogen niet worden gebruikt om bepalingen met betrekking tot verkeersbeheermaatregelen te omzeilen. ISP's mogen gespecialiseerde diensten geen voorrang geven ten opzichte van vergelijkbare inhoud, toepassingen of diensten die beschikbaar zijn via internettoegangsdiensten;

2. Gespecialiseerde diensten moeten geoptimaliseerd zijn om specifieke kwaliteitsvereisten van de dienstverlening voor de inhoud, toepassing of dienst te waarborgen, die nodig zijn voor essentiële functionaliteit van de inhoud, toepassing of dienst in kwestie;

3. Gespecialiseerde diensten mogen niet worden gebruikt of aangeboden ter vervanging van internettoegangsdiensten;

4. Gespecialiseerde diensten mogen uitsluitend worden aangeboden als er voldoende netwerkcapaciteit beschikbaar is om die diensten ter aanvulling op verleende internettoegangsdiensten aan te bieden;

5. De verlening van gespecialiseerde diensten mag geen nadeel toebrengen aan de beschikbaarheid en algemene kwaliteit van internettoegangsdiensten.

## Hoe kunnen de waarborgen voor gespecialiseerde diensten worden versterkt en waarom is dit belangrijk? {#what-is-required-to-strengthen-the-safeguards-on-specialised-services-and-why-is-this-important}

Nieuwe gespecialiseerde diensten moeten door de regelgevende instantie aan alle vijf waarborgen worden getoetst voordat ze op de markt kunnen worden gebracht. Als ze pas worden getoetst wanneer iemand klaagt, kan het soms jaren duren voordat discriminerende producten die later illegaal blijken, worden verwijderd. Telecommunicatie-exploitanten buiten vaak de traagheid en kosten van rechtbanken en regelgevende instanties uit om innovatieve concurrenten de das om te doen.

De optimalisering van een gespecialiseerde dienst moet objectief noodzakelijk zijn voor de functionaliteit van de dienst, en niet alleen een gunstig voordeel ten opzichte van concurrenten. Als er een vergelijkbare dienst bestaat in het open internet, dient geen gespecialiseerde dienst te worden verleend.


# Verkeersbeheer {#traffic-management}

## Wat is verkeersbeheer? {#what-is-traffic-management}

Verkeersbeheer houdt in dat ISP's het dataverkeer op hun netwerken in goede banen leiden. Om dit te doen, kunnen ISP's voorrang geven aan bepaalde communicatie en andere vertragen. Volgens de Verordening zijn dergelijke maatregelen toegestaan als ze redelijk, transparant, niet-discriminerend en evenredig zijn. Verkeersbeheer moet van tijdelijke aard zijn en mag dus niet standaard deel uitmaken van de netwerkconfiguratie. Bij verkeersbeheer geldt verder als algemene regel dat alle toepassingen gelijk moeten worden behandeld en dat slechts in zeer beperkte gevallen onderscheid mag worden gemaakt tussen verschillende categorieën verkeer.

## Waarom zou ik me zorgen maken over verkeersbeheer? {#why-should-i-care-about-traffic-management}

Verkeersbeheer is van invloed op uw alledaagse internetactiviteiten. Als uw Netflix-video eindeloos wordt gebufferd, uw internettelefoongesprek wordt afgebroken of een onlinegame onspeelbaar is, kan dit te wijten zijn aan verkeersbeheersmaatregelen van uw internetprovider.

Als de EU-regels worden misbruikt, kan het gebeuren dat de onlinediensten die u wilt gebruiken, zo traag worden dat ze niet langer bruikbaar zijn, terwijl andere concurrerende diensten die door uw eigen internetprovider worden gepromoot, misschien nog steeds goed werken.

Verkeersbeheer mag nooit uw vrijheid als eindgebruiker of als aanbieder van een onlinedienst beperken. De taak van een internetprovider is om het netwerk voor alle diensten zo goed mogelijk te beheren, maar niet om beslissingen te maken over het belang, de integriteit en de wettigheid van de internetinhoud, -diensten of -toepassingen die u wilt gebruiken.

## Moeten we beheer van netwerken niet aan internetproviders overlaten? {#shouldnt-internet-providers-be-allowed-to-manage-their-networks}

Uiteraard moeten internetproviders hun netwerk kunnen beheren. Dit moet echter worden gedaan op een manier die geen onderscheid maakt op basis van de inhoud, toepassing en diensten die door u of andere internetgebruikers worden gebruikt. [Dit is haalbaar](https://tools.ietf.org/html/rfc6057) en wordt ondersteund door [gedetailleerde analyse](http://apps.fcc.gov/ecfs/document/view?id=60001032169).

Het alternatief is dat internetproviders datapakketten classificeren op basis van criteria die ze zelf bepalen, wat ertoe zal leiden dat bepaalde toepassingen worden vertraagd en andere versneld. Dit kan gebaseerd zijn op technische vereisten van de dienst (tijdgevoeligheid, jittergevoeligheid) of de functionaliteit die de dienst aan de gebruiker biedt (telefonie, videostreaming, muziekstreaming, gaming enz.). Deze tweede aanpak wordt klassegebaseerd verkeersbeheer genoemd. Aangezien het verkeer van versleutelde gegevens niet kan worden geclassificeerd, bestaat bij deze aanpak het risico dat dergelijke gegevens automatisch langzaam worden verwerkt (tenzij ze afkomstig zijn van een grote provider, in welk geval het type gegevens te raden valt). Het ontmoedigen van versleuteling is duidelijk slecht voor de privacy, terwijl het vertragen van versleutelde gegevens van kleine providers concurrentieverstorend is.

Klassegebaseerde verkeersbeheersmaatregelen zijn daarom:

- minder transparant dan maatregelen waarbij niet op toepassingen wordt gelet, omdat de eindgebruiker niet weet hoe deze specifieke inhoud en de diensten die hij gebruikt, worden geclassificeerd;

- meer discriminerend dan maatregelen waarbij niet op toepassingen wordt gelet, omdat het risico bestaat dat toepassingen verkeerd worden geclassificeerd, versleuteld verkeer wordt benadeeld en concurrentieverstorend gedrag in de hand wordt gewerkt;

- minder evenredig dan maatregelen waarbij niet op toepassingen wordt gelet, omdat de laatste altijd minder ingrijpend en beter voor de keuzemogelijkheden van de gebruikers zijn.

## Wat is het doel van SaveTheInternet.eu voor wat betreft verkeersbeheer? {#what-is-the-goal-of-savetheinterneteu-when-it-comes-to-traffic-management}

De [Verordening](http://eur-lex.europa.eu/legal-content/EN/TXT/?uri=CELEX:32015R2120) geeft een duidelijke drieledige hiërarchie voor verkeersbeheer, die moet worden verankerd in duidelijke en bindende regels [zie artikel 3, lid 3, alinea 1 tot en met 3](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1). Internetproviders moeten altijd eerst proberen problemen in hun netwerk op te lossen met maatregelen waarbij niet op toepassingen wordt gelet, d.w.z. maatregelen die niet afhankelijk zijn van de specifieke kenmerken van inhoud, toepassingen, diensten of apparaten. Als alle maatregelen waarbij niet op toepassingen wordt gelet, zijn uitgeprobeerd en het probleem op deze manier niet kan worden opgelost, mogen internetproviders klassegebaseerde maatregelen gebruiken.

Verkeersbeheer is nodig om congestie op te lossen en de integriteit en veiligheid van het netwerk te waarborgen. Maar net als bewaking dient verkeersbeheer uitsluitend gebruik te maken van de minst ingrijpende maatregelen die beschikbaar zijn, alleen voor een specifiek doeleinde en gedurende beperkte tijd wanneer het echt noodzakelijk is om een legitiem doel te bereiken.

## Wanneer kunnen providers beginnen hun netwerk te beheren? {#when-can-a-provider-start-managing-its-network}

Volgens de [Verordening](http://eur-lex.europa.eu/legal-content/EN/TXT/?uri=CELEX:32015R2120) kunnen internetproviders beginnen hun netwerk te beheren wanneer daadwerkelijk sprake is van congestie of in gevallen waarin ze proberen dreigende congestie te beperken. Deze tweede optie dient door de regelgevende instanties te worden verhelderd om een dubieuze situatie waarin het netwerk continu wordt 'beheerd', zelfs als het niet echt nodig is, te voorkomen.

Wij stellen dat deze tweede optie alleen mag worden toegestaan in gevallen waarin er naast de hoeveelheid verkeer die door een bepaalde netwerkhub stroomt, ook andere indicatoren zijn (zoals het aantal abonnees dat met één netwerkcel is verbonden). Er dient altijd een concrete en werkelijke behoefte aan verkeersbeheer te zijn.


# Zero rating {#zero-rating}

## Wat is zero rating? {#what-is-zero-rating}

Zero rating is een commerciële praktijk waarbij gegevens die vanuit bepaalde toepassingen of diensten worden gedownload, niet worden meegerekend voor de maandelijkse downloadlimiet van de abonnee. Zero rating behandelt verschillende categorieën verkeer op verschillende manieren, zodat bepaalde categorieën tegen één prijs worden aangeboden, en andere categorieën tegen een andere prijs. Het komt in technisch opzicht niet overeen met klassieke schendingen van netneutraliteit maar is in de praktijk identiek, omdat het de internetprovider in staat stelt te beïnvloeden welke toepassingen en diensten al dan niet worden gebruikt.

## Waarom is zero rating een probleem? {#why-is-zero-rating-a-problem}

Met deze praktijk kan uw internetprovider controle uitoefenen over de diensten die u gebruikt of gaat gebruiken. Elke concurrent van een toepassing of dienst met zero rating (voornamelijk startende en mkb-bedrijven) is sterk in het nadeel omdat je extra moet betalen om de toepassing of dienst ongehinderd te kunnen gebruiken.

Zero rating is een belangrijke reden voor lage datalimieten (datalimieten zijn limieten voor het uploaden of downloaden van gegevens). Internetproviders willen dat u hun eigen onlinediensten of die van hun partners gebruikt. Als providers deze geselecteerde diensten niet hoeven meerekenen voor uw datalimiet, zijn ze erbij gebaat om deze limiet intact en relatief laag te houden, zodat ze hun concurrenten de baas kunnen blijven. Zonder zero rating zouden deze bedrijven u een groter datavolume kunnen aanbieden, dat u kunt gebruiken op de manier die u het best uitkomt. Er zijn goed gedocumenteerde gevallen [in Nederland](http://dfmonitor.eu/downloads/Banning_zerorating_leads_to_higher_volume_caps_06022015.pdf) en in [Slovenië](http://blog.caf.si/2015/02/another-win-for-net-neutrality-advocates-in-slovenia-akos-issues-new-decisions-limiting-zero-rating.html) waar mobiele operators de datalimieten van hun gebruikers hebben verdubbeld; dit is te danken aan de sterke netneutraliteitswetten die zero rating verbieden.

## Krijg ik echt iets gratis als ik een zero rating-programma gebruik? {#am-i-really-getting-something-for-free-when-i-use-a-zero-rating-programme}

Op het eerste gezicht lijkt het alsof u iets voor niets krijgt. Maar vergis u niet: uw keuzevrijheid op internet wordt beperkt en uw internetprovider gaat als poortwachter fungeren. Neem bijvoorbeeld het Free Basics-programma van Facebook: waarom zou Facebook bepalen welke diensten en apps u kunt gebruiken? Welke economische prikkel ligt ten grondslag aan dit aanbod van Facebook? Is het echt gratis? Het antwoord is nee. Niets is voor niets. Zero rating heeft gevolgen voor uw veiligheid, uw privacy en voor een concurrerende markt.

## Welke invloed kan zero rating hebben op aanbieders van onlinediensten en de diversiteit van het internetecosysteem? {#how-can-zero-rating-affect-providers-of-online-services-and-the-diversity-of-the-internet-ecosystem}

Zero rating-overeenkomsten in Europa zijn bijna altijd met grote internetbedrijven zoals Facebook en Spotify. Deze overeenkomsten zijn vaak mutueel exclusief, wat betekent dat de contentprovider zich aan één operator in een land bindt en omgekeerd.

Zero rating is slecht voor de keuzemogelijkheden van gebruikers, omdat het funest is voor de online-economie. Het helpt alleen grote ondernemingen hun marktpositie te versterken en hun concurrenten in de kiem te smoren. We zien dit bijvoorbeeld al in de muziekstreamingmarkt, waar de keuzevrijheid voor consumenten flink is verminderd door dergelijke uitsluitende zero rating-aanbiedingen.

In plaats van gewoon internettoegang te verkopen, willen internetproviders u steeds vaker rechtstreeks online-inhoud, -toepassingen en -diensten verkopen, geleverd door henzelf of hun partners. Door zich als bemiddelaars te positioneren, willen internetproviders tweemaal betaald krijgen. Eerst betaalt u hun voor uw internetverbinding. Vervolgens worden ze door de aanbieders van inhoud, diensten en apps betaald voor toegang tot hun klantenbestand, waar u ook in bent opgenomen.

## Wat is het doel van de SaveTheInternet.eu-campagne voor wat betreft zero rating? {#what-is-the-goal-of-the-savetheinterneteu-campaign-when-it-comes-to-zero-rating}

Zero rating is een duidelijke schending van de regels voor netneutraliteit en moet daarom worden verboden. Deze praktijk verstoort de concurrentie en maakt inbreuk op uw vrijheid om naar wens toepassingen, diensten en inhoud op te roepen, en op de vrijheid van aanbieders van inhoud en toepassingen om hun producten in alle netwerken zonder beperkingen aan te bieden (zoals voorgeschreven door artikel 3, lid 1, van de [EU-verordening](http://eur-lex.europa.eu/legal-content/EN/TXT/?uri=CELEX:32015R2120) ). De EU-verordening verbiedt internet- en contentproviders tevens om diensten aan te bieden die uw rechten als eindgebruiker of als contentprovider beperken [(vgl. artikel 3, lid 2, van de verordening)](http://eur-lex.europa.eu/legal-content/EN/TXT/?uri=CELEX:32015R2120#d1e445-1-1).

Als datalimieten worden overschreden en bepaalde diensten met een nultarief nog steeds toegankelijk zijn terwijl de rest van internet geblokkeerd of afgeknepen is, is dit een duidelijke schending van andere bepalingen van de Verordening inzake netneutraliteit.


# Transoarantie {#transparency}

## Welke voordelen zijn te verwachten van de nieuwe regels voor netneutraliteit? {#what-benefits-can-we-expect-with-the-new-net-neutrality-rules}

De [EU-verordening inzake netneutraliteit](http://eur-lex.europa.eu/legal-content/EN/TXT/?uri=CELEX:32015R2120) biedt een aantal voordelen. Een voordeel wat betreft transparantie is dat internetproviders in hun contracten moeten vermelden wat de minimale, gemiddelde en maximale bandbreedte van elke internetverbinding is, in plaats van alleen het theoretische maximum. Het Orgaan van Europese regelgevende instanties voor elektronische communicatie (BEREC) moet verduidelijken hoe deze waarden worden berekend en wat er moet gebeuren als een verbinding door meerdere gebruikers wordt gedeeld.

## Welk soort transparantie is te verwachten van de nieuwe regels? {#what-type-of-transparency-can-be-expected-with-the-new-rules}

De [Verordening](http://eur-lex.europa.eu/legal-content/EN/TXT/?uri=CELEX:32015R2120) stelt internetproviders verplicht om informatie te verstrekken over alle verkeersbeheersmaatregelen die van invloed zijn op de internettoegang van een gebruiker. Regelgevende instanties zijn nu bezig inlichtingen te verzamelen over wat dit in de praktijk betekent.


# Overigen {#other}

## Hoe wordt netneutraliteit in andere delen van de wereld aangepakt? {#how-is-net-neutrality-dealt-with-in-other-parts-of-the-world}

Er zijn strikte regels voor netneutraliteit in de V.S., Canada en Chili. Het meest recente voorbeeld is India, dat onlangs strikte regels inzake zero rating heeft aangenomen. Ga voor een meer gedetailleerde benadering naar [This Is Net Neutrality](https://www.thisisnetneutrality.org/#map).

Er worden ook SaveTheInternet-campagnes gevoerd in andere landen.
Bijvoorbeeld:

- [V.S.](http://www.savetheinternet.com/sti-home)

- [India](http://www.savetheinternet.in/)


## Hoe kan ik helpen? {#how-can-i-help-you}

U kan SaveTheInternet.eu op verschillende manieren helpen:

- Zeg het voort! Vertel uw vrienden over deze campagne, over netneutraliteit en waarom het belangrijk is om nu actie te ondernemen. Alleen als mensen in groten getale hun stem laten horen, kunnen we onze onlinerechten en -vrijheden beschermen.

- Vertaal de website in uw taal! Dat kunt u doen via [Save The Internet on Github](https://github.com/netzfreiheit/STI-UI).

- Sluit u bij ons aan! Als u bij een organisatie werkt en u wilt u aansluiten bij SaveTheInternet.eu, stuur dan een e-mail naar [info@savetheinternet.eu](mailto:info@savetheinternet.eu).

- Meld schendingen van netneutraliteit via [Respect My Net](https://respectmynet.eu/).

Hebt u andere coole en creatieve ideeën? Neem contact met ons op via [info@savetheinternet.eu](mailto:info@savetheinternet.eu).

{{ END FAQ }}
